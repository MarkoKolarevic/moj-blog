<!DOCTYPE html>
<html>
<head>
 <meta charset="UTF-8">
  <meta name="viewport" content="width=device-width, initial-scale=1.0">
  <title>Smrt Na Rate</title>
  <meta name="author" content="Marko Kolarević">

<!-- Open Graph za Facebook i LinkedIn -->
  <meta property="og:title" content="Naslov mog teksta" />
  <meta property="og:description" content="Kratak opis mog teksta (2–3 rečenice)." />
  <meta property="og:image" content="https://tvoj-domen.com/slike/naslovna-slika.png" />
  <meta property="og:url" content="https://tvoj-domen.com/tekstovi/odakle-poceti.html" />
  <meta property="og:type" content="article" />
  <meta property="og:site_name" content="Ime mog bloga" />

  <!-- Twitter Cards -->
  <meta name="twitter:card" content="summary_large_image" />
  <meta name="twitter:title" content="Naslov mog teksta" />
  <meta name="twitter:description" content="Kratak opis mog teksta." />
  <meta name="twitter:image" content="https://tvoj-domen.com/slike/naslovna-slika.png" />
  <meta name="twitter:site" content="@tvojTwitterNalog" />

  <link href="https://fonts.googleapis.com/css2?family=Crimson+Text:ital@0;1&display=swap" rel="stylesheet">
  <link rel="stylesheet" href="https://cdnjs.cloudflare.com/ajax/libs/font-awesome/6.5.0/css/all.min.css">
  <link rel="stylesheet" href="../style.css">
  <link rel="icon" href="../slike/favicon.png" type="image/x-icon">
  <link rel="shortcut icon" href="../slike/favicon.png" type="image/x-icon">
</head>
<body>

<header>
  <span style="cursor:pointer" onclick="openNav()"></span>
  <div id="sidebar" class="sidebar">
    <a href="javascript:void(0)" class="closebtn" onclick="closeNav()">&times;</a>
    <div id="lista">
      <div id="me">
        <a href="../index.html">
          <img src="../slike/me.jpg">
        </a>
        <p>
          MARKO KOLAREVIĆ
        </p>

        <a href="../about.html">PROFIL</a>
        <br>
        <a href="../blog.html">ARHIVA</a>
      </div>

      <div class="social-media">
        <a href="https://www.facebook.com/marko.kolarevic.326272/" style="color:#4267B2;">
          <i class="fab fa-facebook"></i>
        </a>

        <button id="theme-toggle"></button>
      </div>
      <div id="quote-box">

      <p id="quote-text">
        Za zlo doba nisu krivi zli ljudi, već dobri koji ne čine ništa da se to promeni.
      </p>
    </div>
  </div>
</div>
  </header>

<main>
  <div id="progress-bar"></div>
  <div class="post">
    <h1>
      Smrt Na Rate
    </h1>

    <p class="summary">
      <a href="https://www.facebook.com/marko.kolarevic.326272/">
        MARKO KOLAREVIĆ
      </a>
    </p>

      <h2>
        Rad i zaposlenost
      </h2>

      <p>
      U čovekovoj prirodi je da radi, da obavlja neku delatnost, i stvara sopstvenim rukama. Zato ćeš ga pronaći na svim poljima: u nauci, medicini, politici, građevini, sportu, porocima, kriminalu. I, gde god da ga pronađeš, bilo bi glupo da ga sprečavaš u tome.
      <br><br>
      Recimo da prodajemo krompir. I tvoj krompir je daleko bolji od mog. Zašto bi bilo glupo da razbijem tvoju tezgu? Zato što to ne bi učinilo moj krompir boljim. Ljudi bi opet kupovali od tebe, makar ga prodavao sa poda. 
      <br><br>
      Umesto da te sprečavam, mogu da te preusmerim. Kako? Tako što te dovedem u svoju baštu. Tada ćeš početi da proizvodiš svoj krompir u mojoj bašti i brinućeš se o njoj kao da je tvoja. Ovoga puta, tezga ti neće trebati. Jer će tvoja bašta u međuvremenu zarasti u korov.
      <br><br>
      Nisam te sprečio da radiš. Samo sam te zaposlio. Nisam ugasio tvoju energiju. Samo sam je usmerio ka mojoj bašti. Zašto? Zbog lične koristi. <b>Da bi ja imao sve, ti ne možeš imati ništa.</b> Da li je to dovoljno jasno? Ako nije, onda treba biti jasno da <b>raditi</b> i <b>biti zaposlen</b> nije isto.
      <br><br>
      Rad je odraz prirode – akcija koja izvire iz najvećih dubina slobode, stvaralaštva i ličnosti. Možeš raditi za sebe ili druge, ali iz uverenja, želje ili ljubavi. U krajnjem – svojevoljno. Zaposlenost je, s druge strane, veštački rad, nešto što samo nalikuje, to jest imitra prirodu. Zašto? Zato što je svaka akcija ustvari obaveza. Nema svrhe koja se tiče čoveka. Nema uzvišenog cilja kojeg može da dostigne. Samo obaveza, nadzor i kontrola. 
      </p>

      <blockquote>
        Mnogo ljudi ne vidi razliku između rada i zaposlenosti. I, da stvar bude gora, ne govorim o novozaposlenima. Njihovo oko daleko oštrije vidi od onih koji su čitav život radili u tuđoj bašti. 
        <br><br>
        Razliku je teško napraviti jer rad i zaposlenost imaju jednu zajedničku crtu – stvaranje vrednosti. Međutim, kao što se poštovanje koje stekneš u slobodi razlikuje od poštovanja koje stekneš u obavezama, tako se novac koji zaradiš razlikuje od novca kojeg ti neko daje. Drugim rečima, <b>nije do krompira, već do bašte na kojoj ga sadiš.</b>
        <br><br>
        Kao radnik, tvoja volja određuje sve: gde, kako i šta hoćeš da radiš, šta hoćeš, a šta nećeš da postigneš, stvoriš ili stekneš. Međutim, kao zaposlen, ništa od toga ne pripada tebi. Prostor, alat, roba, profit – sve pripada nekom drugom. Tebi, zaposlenom, pripada samo jedno: da radiš. Pritom, tvoja volja, želja i mogućnosti nemaju ništa sa tim.
      </blockquote>
      
      <h2>
        Zabranjena svest
      </h2>
    
      <p>
      Kako da znaš košta tvoje zdravlje? Ili trenuci u kojima se osećaš lepo? Kako da izmeriš koliko košta tvoje vreme? Ili jedan prst na tvojoj ruci? <b>Tako što ih izgubiš.</b>
      <br><br>
      Zato, nemoj da ih izgubiš, nego saslušaj koliko sve košta. Onda kada se razboliš shvataš da je zdravlje neprocenjivo. Onda kada poželiš da ga vratiš, shvataš da je vreme neprocenjivo. A jedan tvoj prst na tvojoj ruci, koliko vredi? – Ako nisi siguran, pitaj čoveka koji je izgubio ruku. 
      <br><br>
      Sve su to vrednosti koje niko ne može da kupi. Ipak, prodaješ ih. I u redu je što ih prodaješ. Ali zašto – tako jeftino?
      <br><br>
      Tvoja ruka, tvoje vreme, sposobnosti ili snaga se mogu kupiti samo ukoliko im se odredi nekakva vrednost. Ako sada znaš da sve to nema cenu, ko onda određuje koliko košta? – Sistem! Zašto? – Zbog tržišta! Ono što nema cenu nije moguće ni kupiti, ni prodati. A kada ne možeš da kupuješ i prodaješ, sistem pada.
      <br><br>
      Svest o sopstvenoj vrednosti odavno leži mrtva. Kako je ubijena? Ne pištoljem. Već – zabranom. Zvuči jadno, zar ne? Mi zavisimo od takvog sistema. Jer <b>baš kao što tržište ne može da preživi prisustvo neprocenjivosti, tako čovek ne može da preživi odsustvo tržišta.</b> Zato je <i>vrednovanje sebe</i> razlog za podsmeh i osudu, a sebe smatrati neprocenjivim – najvećim društvenim zločinom.
      </p>
      
      <blockquote>
          Internet, knjižare, ulice – sve je preplavljeno istom porukom – vrednujte sebe. Da li je loše vrednovati sebe? Nikako! Loše je to što se mnogo govori o tome. Jer to dokazuje da imamo problem sa samim sobom.
          <br><br>
          Gladni traže hranu. Bolesni razmišljaju o zdravlju. Zašto se onda toliko govori o vrednovanju sebe? Vidiš, kod čoveka koji vrednuje sebe, priča o "radu na sebi" ne postoji. To je poput otkucaja srca – nešto prirodno, nešto što se podrazumeva i događa samo od sebe.
          <br><br>
          Zastupati svoju vrednost je zločin. I to se posebno odnosi na zaposlene. Zaposlen vredi onoliko koliko mu ponude, tačno onoliko na koliko pristane. Zato ga niko ne pita koliko vredi ili koliko traži – već svi dolaze sa svojom ponudom i uslovima.
      </blockquote>

      <h2>
        Gde je vrednost?
      </h2>

      <p>
      <i>Vrednost je u stvarima o kojima imaš svest.</i>
      <br><br>
      Dokle god znaš da u rukama držiš dragi kamen, čuvaćeš ga kao nešto sveto. Ako moraš ili poželiš da ga prodaš, tražićeš za njega cenu dostojnu njegove vrednosti. Gde je zamka? – Pomisao da je to što držiš u rukama samo običan kamen. Jer, onog trenutka kada poveruješ u to, veselićeš se ako ga prodaš za sitno; ili ćeš ga, kao što sa kamenjem obično radiš – baciti i zauvek zaboraviti.
      <br><br>
      Sistem čini upravo to – uverava čoveka da je običan kamen. I najbolji dokaz je realnost u kojoj trenutno živimo: ljudi koji više nemaju svest o sebi. Posledično, prodaju se jeftino, upadaju u poslove koji vređaju i uloge koje ponižavaju.
      </p>

      <blockquote>
          Svest da u svojim rukama držiš nešto dragoceno – vrednija je od dragocenosti koja ti je u rukama. Sistem zna da je čovek dragocen, ali mu ne ide u prilog da mu to otkrije.
      </blockquote>
      

      <h2>Parazitski sistem</h2>

      <p>
      Šta je zajedničko za čoveka koji ne želi ništa i čoveka koji želi malo? – Ni jedan ni drugi ne mogu da promene ništa. Naročito ne sistem u kome će živeti. Zašto? – <b>Zato što svaki sistem stvara nekolicina koja hoće sve.</b>
      <br><br>
      Sistem je namerno konstruisan tako da nekolicina zgrće sve. Sav trud, sav novac, vreme i resursi na kraju završe u njihovim rukama. Većini ostaje taman toliko da preživi, da ćuti i da se nada. Sistem nije stvoren da bi svima dao ono što zaslužuju, nego da nekolicini dao sve – a svima ostalima tek dovoljno da ne pobegnu.
      <br><br>
      Ko je nekolicina?
      <br><br>
      To su <i>vlasnici korporacija</i>, bogati pojedinci koji imaju sredstva za proizvodnju i profitiraju od tuđeg rada; <i>političari</i>, ustavne štetočine koje zakonski štite interese bogatih i zauzvrat dobijaju moć, privilegije i novac; <i>direktori, menadžeri i svi visoko pozicionirani u hijerarhiji</i>, krpelji u koži radnika – oni koji ne stvaraju ništa, a uzimaju sve i udobno žive od tuđeg znoja i krvi. 
      <br><br>
      To su pijavice koje moraju da obezvređuju i tretiraju radnika kao obično kamenje, zato što znaju – ako radnik shvati kakve je neprocenjivosti prodao za sitniš, počupaće ih golim rukama i više neće dati ni kap.
      </p>
      <blockquote>
        <i>
          Parazitskom sistemu treba čovek koji ne zna šta ima u svojim rukama. Treba mu radnik bez svesti o sopstvenoj vrednosti. Jer, kada bi svaki radnik osvestio svoju vrednost, više niko ne bi pristao da bude potcenjen, iskorišćen, sveden na broj i šutnut. Posledično, sistem bi se srušio – ne zato što je napadnut, već zato što niko ne bi pristao da ga nosi na svojim leđima.
        </i>
      </blockquote>
      

      <h2>
      Moderno ropstvo
      </h2>
      <p>
      Sve počinje od radnika koji stvara vrednost. Višak od ukupne vrednosti uzima gazda, a radnik dobija minimum da preživi. Ili maksimum da ne posumnja. Da li je to greška u sistemu? Ne. To je mehanizam.
      <br><br>
      Radnici dakle sopstvenim rukama stvaraju milione. Milione međutim uzima gazda. I svaki radnik po na osob dobije manje-više prosečan iznos. Obrati pažnju: <b>suština nije u cifri, već u razlici.</b>
      <br><br>
      Dok ti, kao radnik koji stvara nezamislive cifre računaš kako da platiš račune, kupiš hranu, lekove, stvoriš porodicu ili svom detetu obezbediš knjige ili patike; preko puta tebe, u susednoj zgradi, tvoj gazda kupuje stanove, automobile, putuje svetom, uživa, ulaže i još mu ostane. 
      <br><br>
      Radnik broji tablete. A gazda? – Stanove. Gazde idu na masažu, jer radnicima puca kičma. Ko jede prljavim rukama, a ko u čistim rukavicama? Hoćeš reći da se gazda snašao? Ne! Idiote! Nije se on snašao! Ti si se razboleo. Zašto? – <b>Zato što si radio njegov posao da bi on živeo onako kako si ti želeo.</b>
      <br><br>
      Uspeh poslodavaca nije u posedu, ni u profitu, ni u njihovoj sreći ili <i>snalažljivosti</i>, već u tišini radnika – u njihovoj veri da vrede samo onoliko koliko im neko odredi. Naša ekonomija ne počiva na tržištu, već na psihološkom porazu radnika.
      <br><br>
      Mnogo je onih koji rade za komad mesa, a pristaju na kosti i mrvice. Ne zato što su skromni – već zato što se boje da izgube i to malo. Jedni traže nagradu za poslušnost, da ne dobili kaznu za bunt. Drugi su umorni, zaduženi, slomljeni i nemaju snagu da se pobune. Ali najviše je onih koji veruju da za više nisu ni stvoreni.
      <br><br>
      Dokle god većina pristaje na manje nego što zaslužuje da bi manjina imala više nego što joj pripada – parazitski sistem će živeti.
      </p>

      <blockquote>
       <i>
         Srž modernog ropstva i suština sistemske manipulacije je veoma jednostavna: ne bacaj ljude u lance, samo im ubij svest o sopstvenoj vrednosti – sami će da legnu u kavez.
       </i> 
      </blockquote>
      
      <h2>
      Radnik kao zupčanik  
      </h2>
      
      <p>
      Fizički rad nije prokletstvo, nego priroda. I, iako je priroda poslednja stvar koju treba čačkati, mi smo upravo to uradili: počeli smo da čačkamo prirodu. I tada je fizički rad postao "beskonačna", rutinska petlja bez smisla, a ljudsko biće – zupčanik koji se obrće dok ne pukne. Prostim rečima, šta smo dobili? – Prokletstvo!
      <br><br>
      Uostalom, pogledaj sam. Život radnika, na šta je sveden? – Ustani rano ujutru, dođi na posao, obavi ga i vrati se kući. Sutra ponovo ustani, dođi na posao, obavi ga i vrati se kući. Prekosutra? Potpuno ista stvar. Takva rutina ne traje nedelju, mesec ili godinu dana. Takva rutina traje do <b>kraja života.</b>
 </p>
    
    <p class="poetic">
      Najvažniji sati u toku dana.
      <br>
      Najbolje godine u toku života.
      <br>
      Gde ste? 
      <br><br>
      Mladost ispržena u vrućini. Snaga smrzuta u hladnoći. 
      <br><br>
      Zar je uho stvoreno za buku? 
      <br>
      Zar je nos džak za prašinu? 
      <br>
      Zar je srce stvoreno zbog nemira, a telo zbog bolova? 
      <br><br>
      Tako bude svakog jutra, svake noći, svakog dana, meseca i godine. 
      <br><br>
      I ostariš. 
      <br>
      Odjednom, nema te. 
      <br>
      Odjednom, večni zaborav. 
      <br><br>
      Nema sećanja. Nema pomena. 
      <br><br>
      Ko si sada ti?
      <br>
      Prazna priča, prazno sećanje.
      <br>
      Trag koji se pomene, ali nikad ne pronalazi. 
      <br><br>
      Zaboravićemo ko si čim se udaljiš od živih.
      <br><br>
      A tvoje radno mesto? 
      <br>
      Ne brini. 
      <br>
      Kandidat je u hodniku. 
      <br><br>
      Još danas će te zameniti.
      </p>

      <blockquote>
        <i>
        Sistem te ne pita da li to želiš, ni koliko za to tražiš. Najgore je to što ti ne nudi nikakav izbor ukoliko odbiješ. Naizgled, niko te ne tera da se zaposliš. Međutim, sistem te svim silama, naročito kroz obrazovanje, uvlači u mehanizam tako što te od malih nogu uverava da ne postoji ništa osim fabrike – da je jedino to život, i da je sve to normalno. Na taj način, sistem vešto zaobilazi lance i uz pomoć laži postiže isti rezultat – primorava te da se zaposliš.
        <br><br>
        Drugim rečima, sistem te ne gura čoveka sa litice, samo ga primorava da skoči. Rezultat je isti – izgubili smo čoveka. 
        </i>
      </blockquote>
      
      

      <h2>
        Zadovoljan radnik
      </h2>

      <p>
      Video sam ljude koji mogu da se pohvale svojom platom, ali nikada nisam video zadovoljnog radnika. Čudno je. Zarađuje mnogo novca, ali je i dalje ljut, nezadovoljan, isfrustriran. Zašto? – Zato što zadovoljstvo nema nikakve veze sa količinom novca koje radniku daš, već sa rutinom koju radniku nametneš. Vidiš, ljudi rade za pare, ali pare nisu u duši, već na bankovnom računu. Nezadovoljni su jer im treba smisao, sloboda i osećaj da pripadaju svetu u kom žive i rade.
      <br><br>
      Ugovorom o radu ograničio si aktivnosti i prostor radnika u toku jedne smene. I očekuješ od njega da bude zadovoljan? Šta to govori o tebi? Da si glup? Da si idiot? Da si demon? Ako postoji nešto odvratnije od toga, onda si to verovatno ti. Jer je i zaposleni ljudsko biće. U lancima nosi slobodu. Čak i kada znaš sve o njemu, nepredvidiv je. Stota opekotina neće ga zaustaviti da se igra sa vatrom. Živ je čovek – grešno, pravedno i nepredvidivo biće – a ne hladna, mrtva, isprogramirana mašina.
      <br><br>
      Dokle god vi, bogataši, koji ste sve svoje obaveze svalili na druge, koji primate ogromne plate i nemate šefove nad svojom glavom, gutate tablete za smirenje da bi izdržali dan, a od običnog radnika – radnika koji mora da se pojavi na vreme, ispuni normu, istrpi pristiske sa svih strana i radi po pravilima – očekujete da bude zadovoljan – želim vam isto što ste priredili vašim radnicima: <b>tihu, sporu i bolnu smrt.</b>
      <br><br>
      Pažljivo. Jer ja ne govorim protiv rada. Govorim protiv besmisla, pljačke, ropstva i smrti koje se događaju kroz oblik rada zvani zaposlenje. Ne zanima me velika plata. Zanima me kičma koja puca. Ne govorim protiv novca. Govorim protiv zablude "Kad bih samo imao više para...". Jer, dokle god rutina, pritisak i stres vladaju tobom, novac imaš uzalud. Ili ga imaš nauštrb sebi i drugima. Dobro je imati mnogo novca; ali mir, zdravlje i zadovoljstvo nisu na računu, nego u duši.
      <br><br>
      Osim toga, to što radnik zarađuje mnogo novca ne znači da zna kako da ga potroši. Radnik ne zna šta da uradi sa velikim novcem – ne zato što je glup ili nesposoban. Već zato što je zaposlen.
      <br><br>
      Ako najvažnije sate i najveću energiju daje drugom, odakle mu snaga i energija za sebe? Čovek je. Umara ga hod i iscrpljuje trčanje. Zato slobodno vreme mora da troši na odmor koji ga još više umara i zabavu do koje mu najčešće nije stalo; a novac – na stvari koje mu neko predlaže, promoviše ili nameće.
      <br><br>
      Čak i danas, u 21. veku, u školama ne postoji predmet o novcu. Nema ni pomena o tome šta je zapravo novac. Sa druge strane, ljudi ne mogu da iskoriste slobodno vreme. Ne zato što ne znaju. Već zato što im je rad iscrpeo svu volju. I, šta se dogodi kad dobiju novac i vreme? Dogodi se – porez, računi, dugovanja, reklame, trendovi, društvene norme. Tvoje misli? Nisu tvoje. Tvoja potrošnja? Nema veze sa tvojim pravim potrebama.
      <br><br>
      Praktično, iako se za njih svakoga dana bori – novac i slobodno vreme su protiv radnika. Radnik sve vreme radi protiv samog sebe. Zato ne postoji mogućnost da bude zadovoljan.
      </p>

      <blockquote>
          Postoje ljudi koji vole svoj posao. Oprezno sa tim. Ljudi često mešaju preživljavanje sa ljubavlju.
          <i>Ja volim svoj posao</i> često znači 
          – navikao sam; mora tako; ne može drugačije; nije najgore; bar nešto zarađujem. U tom slučaju, to nije ljubav. To je <b>anestezija protiv očaja.</b>
          <br><br>
          Ljubav prema svom poslu znači da radiš ono što voliš, u ritmu koji ti prija, za dovoljno novca, bez pritiska i imaš vremena za sebe. Činjenica da takav sistem rada zvuči kao bajka ili nešto nezamislivo govori mnogo o sistemu u kom živimo.
      </blockquote>

      <h2>
        Plata za rad?
      </h2>

      <p>  
      <i>Primati platu je gore nego biti u zatvoru.</i>
      <br><br>
      Da li to znači da opravdavam kršenje zakona? Ne. Samo kažem da postoji nešto gore od toga.
      <br><br>
      Šta zaslužuje lopov, nasilnik ili silovatelj? Zaslužuje da završi iza rešetaka. Pažljivo sada. Čak i da ga osudimo doživotno, on zna na čemu je. Međutim, šta mi radimo? U većini slučajeva, pa čak i najgore slučajeve držimo u zatvoru na određeno vreme. I time mu činimo još veću uslugu. Jer, ne samo da zna da je iza rešetaka, on sada zna i kad treba da izađe. Dakle, dajemo mu ideju o <i>novom početku.</i> Kada odsluži svoje, sistem ga pušta na slobodu i, bez obzira na sve poteškoće, slobodan je da izgradi svoj život ispočetka. 
      <br><br>
      Sa druge strane, <b>zaposlen čovek ne zna na čemu je.</b> U najboljim godinama svog života radi za platu i bori se za <i>slobodno</i> vreme, pritom ne zna, ne želi ili ne može da izađe iz takve stvarnosti. Zašto? – Zato što je pod anestezijom: zarobljen uverenjima, kreditima, obavezama i strahovima. I, za razliku od zatvorenika, kod zaposlenog je najstrašnije to što ne postoji ideja o <i>novom početku</i>, samo ideja o kraju – otkaz, bolest, penzija ili smrt. 
      </p>
      
      <blockquote>
        <i>
          Surovo je. Zatvorenik mora da odluži osam godina, a zaposleni mora da odradi osam časova. Nakon osme godine, zatvorenik ide kući i ne vraća se u svoju ćeliju; a kad zaposleni završi posao za četiri sata, mora da ostane još toliko na svom radnom mestu.
          <br><br>
          Ko je ustvari tu zatvorenik?
        </i>
      </blockquote>

      <h2>
        Može li drugačije?
      </h2>

      <p>
      Nije poenta u tome da se ne radi, već u tome da se ropstvo ne naziva slobodom. Ne zagovaram nerad, već oslobađanje. I trudim se da pronađem bilo šta što će dokazati da <i>biti zaposlen</i> nije zlo po sebi. Ali, što više tražim, pronalazim sve više dokaza da zaposlenje jeste zlo – mnogo veće nego što izgleda.
      <br><br>
      Iako radnik ne pokazuje nikakvu alternativu, ipak <i>može drugačije</i>.
      <br><br>
      Video sam nezaposlene ljude. Ovih dana su često na ekranu. To su ljudi bez dana radnog staža. Ali kradu. I žive bolje od poštenog radnika. Očigledno je da su lopovi, da rade užasne stvari i naravno da ga treba osuditi. Ali, osim osude, treba razmisliti – <i>ako lopovi, zločinci i prostitutke radeći loše stvari mogu da žive dobro bez fabrike, šta bi tek mogao da postigne genijalan, pošten, sposoban i slobodan čovek radeći dobre stvari van fabrike?</i>
      <br><br>
      Retkost je razmišljati u tom pravcu. Ujedno, to je najočigledniji dokaz da živimo u kavezu. Čuvar te dovodi do jednog mesta i pokazuje samo jedan način: <i>zaposli se i primi platu</i>. Sve drugo je opasno, pogrešno, neozbiljno ili kažnjivo.
      </p>

      <blockquote>
        <i>
          Srce ropstva u 21. veku je činjenica da više niko ne pita "šta želim da radim?",  već: "šta mi je dozvoljeno?" To sloboda? Ne. To je zatvorski pravilnik. Nažalost, nisu nas naučili da sloboda postoji van sistema. Umesto toga, ubedili su nas da su van fabrike samo kriminalci, ludaci i prostitutke. <b>Tako je čovek koji gradi puteve zamenjen narodom koji traži dozvole.</b>
        </i>
      </blockquote>

      <h2>
        Rešenje?
      </h2>

      <p>
          Svako ko kritikuje mora da ponudi rešenje. Ali ja ne mogu. Jer nema rešenja. Nema izlaza. <b>Ne za sve</b>
          <br><br>
          Iako u kavezu nikome nije mesto, a verovati da jeste – najveća izdaja sebe, života, slobode i pravde – većina će ipak ceo život cvrkutati iz kaveza. I možda je tako najbolje. Jer <i>ptica ostarela u kavezu ne može da leti pod otvorenim nebom.</i>
          <br><br>
          Nije do ptice, nije do kaveza – nego do života koji se desio dok su krila mirovala. Kad mladost prođe u kavezu, sloboda ne može biti pesma – već pretnja.
      </p>
      <blockquote>
          Najveći zločin nije baciti čoveka u kavez, već ubediti ga da je to njegov dom. Možda je rešenje ne učestvovati u tom zločinu?
      </blockquote>

    <p class="summary">
      24.05.2025
    </p>

<div class="end-post">
    <div class="tekst" data-id="smrt-na-rate">
        <div class="reactions">
            <button class="likeBtn" style="border-right: 1px solid gray;">
                <img src="../slike/like.png" alt="Like" class="emoji">
                <div class="count">0</div>
            </button>

            <button class="dislikeBtn">
                <img src="../slike/dislike.png" alt="Dislike" class="emoji">
                <div class="count">0</div>
            </button>
        </div>
    </div>

    <div class="social-links">
        <a href="#" class="share-facebook" style="color:#4267B2; margin:0 5px;">
            <i class="fab fa-facebook"></i>
        </a>

        <a href="#" class="share-twitter" style="color:#1E3050; margin:0 5px;">
            <i class="fa-brands fa-x-twitter"></i>
        </a>

        <a href="#" class="share-linkedin" style="color:#0A66C2; margin:0 5px;">
            <i class="fab fa-linkedin"></i>
        </a>
    </div>
</div>
</div>

  <button id="scrollToTopBtn"></button>
</main>

<div class="navigation">
  <p>
    Prethodni post:
    <br>
    <a href="blato-koje-volimo.html">Blato koje volimo</a>
  </p>

  <p>
    Sledeći post:
    <br>
    <a href="zarobljenik-slike.html">Zarobljenik slike</a>
  </p>
</div>

    <footer>

    </footer>


<script src="../main.js"></script>

</body>
</html>