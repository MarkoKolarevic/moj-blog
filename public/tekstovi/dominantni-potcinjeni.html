<!DOCTYPE html>
<html>
<head>
 <meta charset="UTF-8">
  <meta name="viewport" content="width=device-width, initial-scale=1.0">
  <title>Zarobljenik slike</title>
  <meta name="author" content="Marko Kolarević">

  <!-- Open Graph za Facebook i LinkedIn -->
  <meta property="og:title" content="Naslov mog teksta" />
  <meta property="og:description" content="Kratak opis mog teksta (2–3 rečenice)." />
  <meta property="og:image" content="https://tvoj-domen.com/slike/naslovna-slika.png" />
  <meta property="og:url" content="https://tvoj-domen.com/tekstovi/odakle-poceti.html" />
  <meta property="og:type" content="article" />
  <meta property="og:site_name" content="Ime mog bloga" />

  <!-- Twitter Cards -->
  <meta name="twitter:card" content="summary_large_image" />
  <meta name="twitter:title" content="Naslov mog teksta" />
  <meta name="twitter:description" content="Kratak opis mog teksta." />
  <meta name="twitter:image" content="https://tvoj-domen.com/slike/naslovna-slika.png" />
  <meta name="twitter:site" content="@tvojTwitterNalog" />

  <link href="https://fonts.googleapis.com/css2?family=Crimson+Text:ital@0;1&display=swap" rel="stylesheet">
  <link rel="stylesheet" href="https://cdnjs.cloudflare.com/ajax/libs/font-awesome/6.5.0/css/all.min.css">
  <link rel="stylesheet" href="../style.css">
  <link rel="icon" href="../slike/favicon.png" type="image/x-icon">
  <link rel="shortcut icon" href="../slike/favicon.png" type="image/x-icon">
</head>
<body>

<header>
  <span style="cursor:pointer" onclick="openNav()"></span>
  <div id="sidebar" class="sidebar">
    <a href="javascript:void(0)" class="closebtn" onclick="closeNav()">&times;</a>
    <div id="lista">
      <div id="me">
        <a href="../index.html">
          <img src="../slike/me.jpg">
        </a>
        <p>
          MARKO KOLAREVIĆ
        </p>

        <a href="../about.html">PROFIL</a>
        <br>
        <a href="../blog.html">ARHIVA</a>
      </div>

      <div class="social-media">
        <a href="https://www.facebook.com/marko.kolarevic.326272/" style="color:#4267B2;">
          <i class="fab fa-facebook"></i>
        </a>

        <button id="theme-toggle"></button>
      </div>
      <div id="quote-box">

      <p id="quote-text">
        Za zlo doba nisu krivi zli ljudi, već dobri koji ne čine ništa da se to promeni.
      </p>
    </div>
  </div>
</div>
</header>

<main>
  <div id="progress-bar"></div>
  <div class="post">
    <h1>
      Dominantni i potčinjeni
    </h1>

    <p class="summary">
      <a href="https://www.facebook.com/marko.kolarevic.326272/">
        MARKO KOLAREVIĆ
      </a>
    </p>

      <h2>
      Nejednakost među ljudima
    </h2>
      
      <p>
      U prošlosti, znali smo za <i>ljudska prava.</i> Ali <i>ljudska prava</i> nisu znala ništa o deci. I šta smo im učinili? Tretirali smo ih kao odrasle ljude. Masovno zapošljavanje dece koja su po 12 i više časova radila u rudnicima, fabrikama ili na polju nije bio kriminal, već normalna stvar. Zašto? Zato što su ljudska prava bila toliko univerzalna, toliko opšta, da zakon nije mogao da uvidi razliku – samim tim nije mogao da prepozna dete. Tek 100 godina kasnije, nakon revolucija, velikih protesta, reformi i svetskih ratova, svet shvata da dete nije isto što i odrastao čovek i uvodi posebna <i>dečija prava</i> kojima rad dece postaje eksploatacija i kršenje zakona, a ne „prirodan deo života“.
      <br><br>
      Uvođenjem dečijih prava, mi jesmo izjednačili decu sa odraslim ljudima. Ali smo to uradili sa potpuno drugačijim ciljem: ne zarad apsurdne jednakosti u društvu, već zarad njihove slobode i zaštite. Od puke imovine roditelja, dobili smo dete koja ima pravo na brigu, sigurnost, obrazovanje, zdravlje, igru i sopstveni glas. Omogućili smo im da budu tretirani kao ljudi, tako što smo zabranili da se tretiraju kao stvari. I budući da i dalje zavise od odraslih, odrasli više nemaju pravo da ih povređuju, iskorišćavaju ili zapostavljaju.
      <br><br>
      Da li smo uradili dobru stvar? Naravno. Prepoznali smo decu i definisali njihova prava. Na taj način, stvorili smo zakon koji im garantuje slobodu i zaštitu. I rešili smo problem ekspoatacije dece. Međutim, to nije jedini problem. To je samo dokaz koliko su tačno definisana prava važna za jedno društvo.
      </p>
      
      <blockquote>
        U moru društvenih problema postoji jedan koji nas uvek prati i koji nikako ne možemo da uklonimo. Reč je o nejednakosti. O njoj možemo da govorimo šta hoćemo: da je dobra ili loša, da je moramo iskoreniti ili očuvati. Svakako, jedino što stvarno možemo jeste da odlučimo kako ćemo se odnositi prema njoj.
      </blockquote>
      
      <h2>
        Početak nejednakosti  
      </h2>
      
      <p>
      Kažu da je rođenje deteta najradosniji dan u životu svakog roditelja. Nisam roditelj. Ali verujem da je tako. Međutim, kada kažem da je detinjstvo najvažniji period u životu svakog čoveka, ko mi veruje?
      <br><br>
      Postoji nešto jednako bitno kao i ljubav, pažnja i posvećenost prema detetu. A to je <i>prirodna nejednakost</i>. Sa jedne strane zvuči grubo, ali sa druge – to je suština sveukupnog razvoja društva. Jer zbog te prirodne, potpuno bezazlene i prolazne nejednakosti roditelji uče dete da govori, da piše, čita i hoda; uče ga se ponaša, šta sme, a šta ne, šta je pristojno, a šta nije. Kada prirodna nejednakost ne bi postojala, pomislili bi da je dete isto što i mi: da već ima dovoljno kapaciteta, sposobnosti i iskustva. I napravili bi istu grešku kao i naši pohlepni preci. Vratili bi decu u rudnik. Srećom, uznapredovali smo toliko da nam to zvuči nezamislivo i nedopustivo.
      <br><br>
      Iza ponosa u srcu i radosti na licu roditelja koji posmatra kako njegovo dete izgovara prvu reč i uči prve korake, postoji nešto daleko bitnije. Postoji cilj kojeg roditelj mora biti svestan. Taj cilj je preneti detetu sposobnosti i vrednovane kvalitete kako bi ga učinili jednakim sa sobom i drugim odraslim ljudima. Ako se nekako dogodi da taj cilj izostane, ili će mržnja pokvariti srce deteta ili će ga prevelika ljubav ugušiti. Svakako, ponos i radost će postati pakao i gorko kajanje.
      <br><br>
      Ono što roditelji ili staratelji prenesu detetu, to ostaje u detetu. Ne nužno, ali najčešće ostaje do kraja njegovog života. Zato je detinjstvo toliko važna stvar. Kada detinjstvo prođe, cilj je ostvaren ili neostvaren. Svakako, mi dobijamo ostvarenog ili neostvarenog odraslog čoveka. Nažalost, tu se završava prirodna nejednakost, ali ne i ona prava. Prava nejednakost se nikada ne završava. Ona samo menja svoj oblik.
      <br><br>
      Po završetku detinjstva, nastavljamo da se povezujemo sa ljudima. Razlika je u tome što se drugi ljudi ovoga puta ne povezuju sa nama kako bi nam preneli znanje, sposobnosti ili vrednovane osobine, već kako bi iskoristili ono što već imamo. To je prilično logična stvar. Naročito u divljem kapitalističkom sistemu. Kada odrasteš, zašto bi te bilo ko nečemu naučio? Zar nije logičnije da iskoriste ono što već znaš i možeš? Na kraju krajeva, otvori oči ako ih imaš i pogledaj sam ako možeš. Odrasli hoće prednost. Ne jednakost. 
      </p>
      
      <blockquote>
        Rođenjem deteta rađa se i nejednakost koja se nastavlja tokom celog života. U početku je to zdrava nejednakost. A kasnije? To je sistem u kome živimo kako znamo i umemo dokle god ne odlučimo da to promenimo.
      </blockquote>

      <h2>
        Crno bela realnost
      </h2>

      <p>
        Da li preterujem kada kažem da "svi eksploatišu"? Da li previše generalizujem odrasle ljude? Da. Sigurno preterujem. Postoje dobri, pošteni i čovekoljubivi ljudi koji ne žele da te iskoriste ili povrede, već samo da pomognu ili  doprinesu. Ali takvi ljudi su gotovo incident. Glič u matriksu. Nešto poput greške u kodu koja sistem čini ranjivim. Zato svi pomalo sumnjamo u njih. Jer zaista jeste čudno kada neko hoće da učini uslugu besplatno. Sumnjivo je kada neko donese hranu ili vodu bez da nešto očekuje ili traži zauzvrat. Ali to su retki pojedinci zbog kojih, verujem, Zemlja još uvek stoji. Ja ne pričam o svetlim pojedincima. Već grubo opisujem mračnu realnost čitavog sistema. Jer je broj onih koji žele da se srušiš neizrecivo veći od broja onih koji žele da poletiš.
        <br><br>
        Nažalost, ne mogu da pomognem ljudima koji ne shvataju da sve ono što naučiš i stekneš kasnije služi da bi nekome dao. Ili da bi ti neko uzeo. Isto tako, ne mogu da otvorim oči onima koji ne vide da dete dobija sve kako bi postao čovek, a da čovek pristaje na igru "daj-uzmi" ili postaje plen velikih igrača.
        <br><br>
        Realnost se može ofarbati bilo kojom bojom. Ali osnovnu boju nije moguće sakriti. Realnost je crna. Ili je bela. Svoje siromaštvo možeš ofarbati uverenjem da je vrlina biti skroman. Ili da je greh biti bogat. Svakako, tek kada izađeš iz siromaštva, pokazaće se tvoja prava boja. Svoje slabosti i ranjivosti možeš braniti tako što ćeš biti uz jače od sebe i onih koji te tiranišu. Ali, da si jak, da li bi tiranisao slabije od sebe? Vredi razmisliti o tome. Jer, u odraslom dobu, sve probleme vrlo često rešavamo tako što sopstvenu realnost farbamo raznoraznim bojama.
        <br><br>
        Tako, mi možemo izmisliti priču o zlatnoj sredini. Ali u toj sredini nećemo pronaći zlato. Jer je izmišljeno. Postoji dobro i zlo. Dan i noć. Vruće i hladno. Sve između toga je bljutavo, tmurno i mlako. Realnost je crna ili bela. Ili znaš ili ne znaš, ili si obrazovan ili nisi. Ideja o “zlatnoj sredini” je uteha – kompromis između istine i laži koji smo nazvali mudrošću.
        </p>
        
        <blockquote>
        Ako nešto nije istina, ono je laž; ako neko nije pošten, onda je nepošten. Kao što ne postoji prijatelj koji ti okreće leđa kad je najteže, tako ne postoji žena koja je "malo trudna".
        <br><br>
        Hleb je svež. Ili je truo. Dokle god je jedna polovina trula, druga ne može biti sveža. Šta znači to što veruješ da srednji deo nije truo? Znači lažeš sebe da nisi pojeo najgori deo. Cela suština "zlatne sredine" je maskiranje truleži da se lakše proguta. Zlatna boja služi da zamaskira neprijatnost crno-bele stvarnosti.
        <br><br>
        Hoćeš reći da je stvarnost daleko komplikovanija od toga? Da. Verujem da jeste. Zašto? Ne zato što priroda stvarnosti zaista jeste složena. Već zato što si ti sklon da zakomplikuješ više nego bilo koje drugo biće u čitavoj tvorevini. 
        </blockquote>

        <h2>Put do idealnog položaja</h2>
        
        <p>
        Pored boja koje koristimo kako bi ublažili neprijatnosti crno-bele realnosti, vrlo često se oslanjamo i na položaje koje možemo da dostignemo. Kao što postoji ideja o <i>zlatnoj sredini</i>, tako postoji ideja o <i>idealnom položaju.</i>
        <br><br>
        O tome šta je to <i>idealan položaj</i> u društvu nije vredno govoriti mnogo. Jer, jesmo isto. Ali nismo isti. Razlikujemo se. Za neke je idealan položaj puno novca. Za druge, to je uticaj bez odgovornosti ili pristup svemu, bez čekanja u redu. Postoje ljudi za koje idealan položaj znači – ne zavisim ni od koga, poštuju me takvog kakav jesam, imam mir i sigurnost, slušaju kad govorim, ne gaze me. 
        <br><br>
        Veoma je teško reći šta idealan položaj predstavlja za svakoga po na osob. Osim toga, nije ni potrebno. To je naša lična stvar. Imamo pravo na to. Međutim, u tom našem skoku do <i>idealnog položaja</i> postoji jedna ogromna prepreka. Na put do idealnog položaja se najčešće polazi <i>nepripremljen.</i> Sistem, ne samo da motiviše ljude da krenu nespremni, nego ih nespremne dovodi u idealan položaj. Zašto? Zato što, kad nepripremljen čovek “iskoči” – sklon je da se pokvari, jer je prepušten sebi, okolini, predrasudama i egu. I to je, pokazalo se, savršen teren za sistemsku manipulaciju. 
        <br><br>
        Ljudi danas olako dobijaju visoke pozicije zbog izgleda, veze, viralnosti, a ne zbog znanja i integriteta. Misliš da oni znaju šta rade?
        </p>

        <blockquote>
          Niko nas ne uči šta sa moći jednom kada je steknemo. Obrazovni sistem nas ne uči empatiji, odgovornosti ili liderstvu – već slepoj poslušnosti i rezultatima. Svakako, činjenica da do idealnog položaja dolazimo nepripremljeni objašnjava bezumlje i tiraniju u kojoj trenutno živimo. Iako jeste paradoksalno, sistemu to treba da bi opstao.
        </blockquote>        
        
        <h2>
          Tiranija mračnog uverenja
        </h2>

        <p>
        Iz želje za brzim skokom do idealnog položaja i potrebe da do njega dođemo na što sigurniji način, stvorili smo nešto daleko monstruoznije od atomske bombe. Stvorili smo uverenje da je nemoć ili nesposobnost nešto nepopravljivo, nešto urođeno. Tako je manje sposobnim i moćnim ljudima oduzeta svaka prilika. 
        <br><br>
        Za sistem – nemoćni ljude ne postoje.
        <br><br>
        Kao što ljudska prava nisu mogla primetiti dete, tako sistem ne može da primeti nemoćne ljude. Bez obzira koliko su pametni, radoznali i vredni, sistem ne može da ih prepozna. Nema konekcije, nema para, nema “CV”. Dakle – nema šanse. Zaposleni koji se ne samopromovišu, nemaju “lični brend”, ne ističu se, nisu glasni, već rade tačno, vredno i tiho ostaju neprimećeni.
        <br><br>
        „Nemoćni“ ljudu moraju da budu izbrisani. Ne zato što ne vrede, već zato što sistem prepoznaje samo šablone: CV, brend, konekcije, marketing. Ako nisi u tom paketu, ne postojiš. I to se vidi svuda: u poslu, politici, u društvu.
        </p>
        
        <blockquote>
        Ako ne možeš da razumeš sistem, društvo ili život, samo pogledaj decu. Nijedan profesor, nijedna knjiga ne može da te nauči kao što dete može. Deca su sirov prikaz onoga što sistem radi – bez filtera, bez maske. Šta deca rade detetu koje nosi "demode" odeću ili ima ime koje nije moderno? – Rugaju se, ismevaju, maltretiraju, izoluju, ignorišu. Prosto, ne vide šta dete jeste, već šta dete nema. Najstrašnije je što ta deca nisu zla. Ona samo oponašaju ono što vide kod odraslih.
        </blockquote>
        
        <h2>
          Ko su odrasli?
        </h2>

        <p>
          Kada eksploatišu ili tiranišu, odrasli ljudi to rade daleko svesnije i sofisticiranije – kroz manipulaciju, odbijanje, elitizam, profesionalne krugove. I, za razliku od dece, odrasli znaju zašto to rade. Da bi zaštitili sopstveni položaj i moć, oni svesno usmeravaju nemoćne na opstanak. 
          <br><br>
          Čovek zatrpan egzistencijalnim brigama poput – kako da platim račune, kako da kupim hranu, lekove, veš mašinu – ne može da razmišlja o pravdi, istini i pobuni. Zabrinost, rastrojenost, bes, nedostatak vremena i snage da se pažnja obrati na esencijalne stvari nisu odraz nemoći, već rezultat manipulativnog odnosa u hijerarhiji. Ti, kao nemoćan, ne smeš da se izađeš iz sfere preživljavanja, jer onda više nisi nemoćan, već dovoljno moćan da uzmeš sve ono što moćni imaju. Ko je toliko naivan da pomisli da bi moćni to dozvolili?
          <br><br>
          Kada bi verovao da tvoj opstanak i sloboda nisu u tvojim rukama, da li bi se za njih borio? Nikako! Jer, ko se još bori za nešto što nije njegovo? Niko! Borba za istinsku promenu izostaje upravo zato: većina ne veruje da je njihov život u njihovim rukama. Izbegava se čak i najmanja reakcija na nepravdu jer težina tereta takvih akcija mogu da dovedu do "tragičnih ishoda". I zbog straha od takvih ishoda, ljudi radije pribegavaju pasivnom otporu i prevarama kroz akcije koje samo po izgledu zadovoljavaju dominantnu grupu. Drugim rečima, masa glumi poslušnost, a u pozadini traži rupe kako bi izbegla kaznu za kršenje pravila.
          <br><br>
          Fokusirani na preživljavanje, potčinjeni samo mogu da posumnjaju u "normalnost" postojećih odnosa. Na terenu, to ne menja ništa. Jer ne postoji otvorena borba, racionalna neposlušnost, zauzimanje za sebe, pravdu, jednakost ili zakon. Sa druge strane, potčinjenost slabijih gasi mogućnost da dominantni upoznaju sebe kako bi shvatili svoj nehuman uticaj na druge. Drugim rečima, time što potčinjeni ćute, odnosno ne izražavaju i ne deluju u skladu sa svojim interesima, uskraćuju šansu dominantnima da uopšte primete, a kamoli isprave sopstveni uticaj. Mnogi tirani nikada nisu shvatili da su bili tirani zato što im niko nikada nije rekao: NE.
          </p>
          
          <blockquote>
            Konstantnom skoncentrisanošću potčinjenih na svoj opstanak, dominantni uspešno sprečavaju svako kretanje, čak i svaku sumnju potčinjenih protiv hijerarhije.     
          </blockquote>

          <h2>
            Sumnja kao početak promene
          </h2>

          <p>
          Promena ne počinje grandioznim planom. Već iskrenom sumnjom. Sumnjom u sistem. Sumnjom u hijerarhiju. U tišinu. Pa čak i sumnjom u samoga sebe. 
          <br><br>
          Ko preispituje, taj prepoznaje: kako ćutanje i pasivnost jačaju nepravdu, a kako je iskrenost i akcija iskorenjuju. Jedino sa takvim ljudima možemo krenuti ka društvu koje ne prihvata tiraniju jačeg, već pravilno vrednuje dostojanstvo svih.
          <br><br>
          Ponižavati slabije, omalovažavati ih, ubijati njihovo dostojanstvo, smatrati ih defektnim i nesposobnim, podlo i agresivno sprečavati njihovo napredovanje, izražavanje i delovanje – protiviti se delima koja vode jednakosti zarad lične koristi, položaja i moći – ne sme biti obrazac normalnih međuljudskih odnosa.
          <br><br> 
          Jednom kada potčinjeni ustanu, dominantni zauvek ostaju da leže. Zato se političari, predsednici, direktori, gazde, šefovi i svi oni koji su manje-više "iznad" odnose prema običnim ljudima kao ranjene zveri. Udaljavaju se u nekakve zamišljene visine. Odvajaju se od običnog čoveka. Jer znaju da je ruka običnog čoveka stvorila giljotinu i da je običan čovek sila koja pre ili kasnije svakome dođe glave. Zato tako podlo i prefinjeno rade na tome da ugase čak i najtananije potsećanje na postojanje nejednakosti tako što primoravaju slabije da održavaju osobine dece. Jer milioni poslušne dece ne mogu da se pobune onako kako jedan neposlušan odrasli može.
          <br><br>
          U što većoj meri potčinjeni održe osobine dece, smatraju se "dobro prilagođenim". Sa druge strane, što si manje prilagođen – veće su šanse da iskočiš. Potrebno je iskočiti, jer se sa visine bolje vidi. Ali, što više uzletiš, to veća pretnja postaješ. Zato niko ne želi da odeš visoko. Naročito ne – pripremljen. Jer tvoja pripremljenost za visinu uvek stoji kao ozbiljna pretnja onima koji lete na tuđim krilima i žive na tuđim leđima.
          <br><br>
          Jedini način da se uspostavi jednakost je promena imena iz "dobro prilagođen" u "problem za sistem". Biti problem za sistem ne znači nužno biti uljez. Jer, ko je izvukao našu decu iz dubokih jama i smrdljivih fabrika? Deca? Ne! Nego odrasli koji su bili dovoljno neprilagođeni i dovoljno pripremljeni da shvate kako deci tamo nije mesto. 
          <br><br>
          Jedini koji mogu da promene svet nisu milioni poslušnih, već jedan hrabar, neprilagođen odrasli – onaj koji kaže NE, preduzima rizik i pokazuje da sistem nije u pravu.
          </p>
          
          <blockquote>
            Ćutanje nije neutralan stav, već saučesništvo. Osim ekspoatacije dece, istorija je zabeležila mnogo zločinačkih ratova. I dan danas se takvi ratovi vode. Ali ko je tu zločinac? Oni koji se međusobno ubijaju? Ili oni koji ćutanjem daju zeleno svetlo svemu što se događa?
            <br><br>
            Da prihvatanje ne bi bilo slepo, potreban je samo jedan mali gest: preispitivanje. Tek onda znaš šta da uradiš: da pristaneš ili odbiješ, da poslušaš ili ne poslušaš, da budeš "dobro prilagođen" ili da postaneš "problem". 
            <br><br>
            Najmoćnije oružje u borbi za jednakost nije pesnica. Ni parola. Već osvešćeno NE. NE pokornosti. NE autoritetu bez pitanja. NE svetu u kojem se ćutanje naziva mudrošću.
          </blockquote>

          <h2>
            Ćutanje?
          </h2>

          <p>
            Ćutanje je najpristojniji oblik saučesništva. Svaki zločin obično počinje ćutanjem. Ne mecima.
            <br><br>
            Postoji bezbroj razloga i načina da maltretiraš, manipulišeš ili eksploatišeš ljude oko sebe. Ali je samo jedna suština. Sve to radiš zato što znaš da nećeš naići na otpor. Da li su onda ljudi koje tiranišeš žrtve? Ne. Ruke žrtava možda nisu krvave, ali njihova usta sigurno jesu. Jer njihova zatvorena usta održavaju sistem koji krvave ruke stvara. Takve žrtve su, dakle, saučesnici u zločinu nad njima samima. Ja znam kako da okrivim jednog tiranina. Ali, kako da opravdam stotine koji ga znaju, vide i ćute?
            <br><br>
            Kada bi ljudi progovorili, da li bi se išta promenilo? Da. Jer govor stvara klimu u kojoj zločin više nije normalan. Zato svaki režim, svaki sistem i poredak prvo gase reč običnog čoveka. I, samo onda kada ne uspeju, smeju da ubijaju. Mnogo osoba koje su radile i govorile ono što se "nije smelo", nestale su ili skončale pod nerazjašnjenim okolnostima. Da li je moralo da se završi tako? Ne. Ali se ipak završilo tako zato što su svi ostali odlagali i ćutali.
            <br><br>
            Govor je najveći potres. Kada bi svi progovorili – krvave ruke više ne bi imale mirnu pozadinu. A bez pozadine – pale bi pod pritiskom većine i zauvek nestale iz društva.
            <br><br>
            Ne održava zločince boja kojom farbaju svoju i tuđu realnost, niti ih održava položaj koji imaju. Njih održava pasivnost okoline. Svaki zločinac opstaje dokle god ga društvo trpi. Pad svakog zlikovca dogodio se mnogo pre odbacivanja, osude ili pogubljenja – onda kada su ostali sami, bez pasivnosti naroda oko sebe.
          </p>

          <blockquote>
            Govorom se ne ubija telo, već mit o nedodirljivosti. Od reči sve počinje. Ili se sa njom sve završava. Jedina stvar u koju ne treba sumnjati je moć reči. Reč je stvorila ovaj svet. I reč ga je promenila iz korena. Dokle god imamo pravo na reč, dotle nemamo pravo da ćutimo. 
          </blockquote>
    
    <p class="summary">
      16.07.2025
    </p>

<div class="end-post">
    <div class="tekst" data-id="dominantni-potcinjeni">
        <div class="reactions">
            <button class="likeBtn" style="border-right: 1px solid gray;">
                <img src="../slike/like.png" alt="Like" class="emoji">
                <div class="count">0</div>
            </button>

            <button class="dislikeBtn">
                <img src="../slike/dislike.png" alt="Dislike" class="emoji">
                <div class="count">0</div>
            </button>
        </div>
    </div>

    <div class="social-links">
        <a href="#" class="share-facebook" style="color:#4267B2; margin:0 5px;">
            <i class="fab fa-facebook"></i>
        </a>

        <a href="#" class="share-twitter" style="color:#1E3050; margin:0 5px;">
            <i class="fa-brands fa-x-twitter"></i>
        </a>

        <a href="#" class="share-linkedin" style="color:#0A66C2; margin:0 5px;">
            <i class="fab fa-linkedin"></i>
        </a>
    </div>
</div>
</div>

  <button id="scrollToTopBtn"></button>
</main>

<div class="navigation">
  <p>
    Prethodni post:
    <br>
    <a href="zarobljenik-slike.html">Zarobljenik slike</a>
  </p>

  <p>
    Sledeći post:
    <br>
    <a href="kako-je-zivot-postao-scam.html">Kako je život postao <br> scam?</a>
  </p>
</div>

    <footer>

    </footer>


<script src="../main.js"></script>

</body>
</html>
