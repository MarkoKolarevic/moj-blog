<!DOCTYPE html>
<html>
<head>
 <meta charset="UTF-8">
  <meta name="viewport" content="width=device-width, initial-scale=1.0">
  <title>Smrt Na Rate</title>
  <meta name="author" content="Marko Kolarević">

<!-- Open Graph za Facebook i LinkedIn -->
  <meta property="og:title" content="Naslov mog teksta" />
  <meta property="og:description" content="Kratak opis mog teksta (2–3 rečenice)." />
  <meta property="og:image" content="https://tvoj-domen.com/slike/naslovna-slika.png" />
  <meta property="og:url" content="https://tvoj-domen.com/tekstovi/odakle-poceti.html" />
  <meta property="og:type" content="article" />
  <meta property="og:site_name" content="Ime mog bloga" />

  <!-- Twitter Cards -->
  <meta name="twitter:card" content="summary_large_image" />
  <meta name="twitter:title" content="Naslov mog teksta" />
  <meta name="twitter:description" content="Kratak opis mog teksta." />
  <meta name="twitter:image" content="https://tvoj-domen.com/slike/naslovna-slika.png" />
  <meta name="twitter:site" content="@tvojTwitterNalog" />

  <link href="https://fonts.googleapis.com/css2?family=Crimson+Text:ital@0;1&display=swap" rel="stylesheet">
  <link rel="stylesheet" href="https://cdnjs.cloudflare.com/ajax/libs/font-awesome/6.5.0/css/all.min.css">
  <link rel="stylesheet" href="../style.css">
  <link rel="icon" href="../slike/favicon.png" type="image/x-icon">
  <link rel="shortcut icon" href="../slike/favicon.png" type="image/x-icon">
</head>
<body>

<header>
  <span style="cursor:pointer" onclick="openNav()"></span>
  <div id="sidebar" class="sidebar">
    <a href="javascript:void(0)" class="closebtn" onclick="closeNav()">&times;</a>
    <div id="lista">
      <div id="me">
        <a href="../index.html">
          <img src="../slike/me.jpg">
        </a>
        <p>
          MARKO KOLAREVIĆ
        </p>

        <a href="../about.html">PROFIL</a>
        <br>
        <a href="../blog.html">ARHIVA</a>
      </div>

      <div class="social-media">
        <a href="https://www.facebook.com/marko.kolarevic.326272/" style="color:#4267B2;">
          <i class="fab fa-facebook"></i>
        </a>

        <button id="theme-toggle"></button>
      </div>
      <div id="quote-box">

      <p id="quote-text">
        Za zlo doba nisu krivi zli ljudi, već dobri koji ne čine ništa da se to promeni.
      </p>
    </div>
  </div>
</div>
  </header>

<main>
  <div id="progress-bar"></div>
  <div class="post">
    <h1>
      Smrt Na Rate
    </h1>

    <p class="summary">
      <a href="https://www.facebook.com/marko.kolarevic.326272/">
        MARKO KOLAREVIĆ
      </a>
    </p>

      <h2>
        Rad i zaposlenost
      </h2>

      <p>
      U čovekovoj prirodi je da radi, da obavlja neku delatnost, i stvara sopstvenim rukama. Zato ćeš ga pronaći na svim poljima: u nauci, u medicini, u politici, u građevini, u bašti, u sportu, u porocima, u kriminalu.
      <br><br>
      Ako znamo da energiju nije moguće uništiti, već samo promeniti joj oblik, onda bi bilo krajnje glupo sprečavati čoveka da radi. Umesto da ga sprečavamo da nešto radi, to "nešto" možemo zameniti poslovima koji su naši. Drugim rečima, mi možemo da uništimo baštu drugog čoveka. Međutim, mnogo je bolje da ga dovedemo u svoju. Jer, ako uništimo njegovu baštu, pobuniće se protiv nas. A ako ga dovedemo u našu, brinuće se kao da je njegova. Šta je to? To je logika zaposlenja. Zaposlenost je način na koji se stvaralačka energija čoveka eksploatiše isključivo zarad lične koristi.
      <br><br>
      Rad i zaposlenost nisu isto.
      Rad može da bude slobodan, stvaralački, ličan. Možeš raditi za sebe ili druge, ali iz uverenja, želje ili ljubavi. U krajnjem – svojevoljno. Zaposlenost, s druge strane, uvek ide uz zadatak koji je zaposleni u obavezi da obavi, svrhu koja ga ne dotiče, cilj koji nema ništa s njim i nadređenog čiji je zadatak da ga nadgleda i kontroliše.
      </p>

      <blockquote>
        Rad i zaposlenost imaju jednu zajedničku stvar, a to je stvaranje ili učestvovanje u stvaranju neke vrednosti. Međutim, postoji razlika koja rad i zaposlenje odvodi u dva potpuno različita pravca. Naime, kao radnik, možeš imati sve ili ništa, tvoja volja određuje šta hoćeš, a šta nećeš da postigneš, stvoriš ili stekneš. Međutim, kao zaposlen, šta god da radiš – bilo da stvaraš, gradiš ili popravljaš – ništa ne pripada tebi, niti od tebe zavisi. Prostor, alat, roba, profit – sve pripada nekom drugom. Tebi, zaposlenom, pripada samo jedno: da radiš. Pritom, tvoja volja, želja ili mogućnost nemaju ništa sa tim.
      </blockquote>
      
      <h2>
        Zabranjena svest
      </h2>
    
      <p>
      Zdravlje, vreme ili ruke – zar nisu neprocenjive? Da je zdravlje neprocenjivo shvataš onda kada se razboliš. Da je vreme neprocenjivo shvataš onda kada poželiš da ga vratiš. A koliko vredi jedan prst? – Pitaj čoveka koji je izgubio ruku. 
      <br><br>
      Sve su to neprocenjivosti koje niko ne može da kupi. Ipak, čovek ih prodaje. I u redu je što ih prodaje, ali zašto tako jeftino?
      <br><br>
      Čovekove ruke, njegovo vreme, sposobnosti ili snaga mogu se kupiti samo ukoliko im se odredi nekakva vrednost. Ako znamo da je sve to neprocenjivo, kako ćemo odrediti vrednost? – Tako što uništimo svest o neprocenjivosti. Kada uništiš svest o neprocenjivosti, tek onda možeš da kupuješ: skupo, jeftino, povoljno, uz gratis.
      <br><br>
      Svest o ličnoj neprocenjivosti odavno leži mrtva. Ne samo da je mrtva, već je i zabranjena. Vrednovanje sebe postao razlog za podsmeh i osudu, a sebe smatrati neprocenjivim – najvećim društvenim zločinom.
      </p>
      
      <blockquote>
          Internet, knjižare, ulice – sve je preplavljeno istom porukom – vrednujte sebe. 
          <br><br>
          "Radi na sebi, ne obraćaj pažnju na druge, gledaj sebe, poštuj sebe, drži do sebe, brini o sebi, bori se za sebe..." i tako u beskraj. Da li je bilo šta od toga loše? Ne! Loše je to što se mnogo govori o tome. Zašto? Zato što dokazuje da niko nema pravo da vrednuje sebe.
          <br><br>
          Kao što gladni govore hrani i bolesni razmišljaju o zdravlju, tako o vrednovanju sebe govore ljudi koji vide da na vrednost nemaju pravo. Jer, kod čoveka koji ima pravo da vrednuje sebe, priča o "radu na sebi" ne postoji. Nego je poput otkucaja srca – nešto prirodno, nešto što se podrazumeva, nešto što se događa samo od sebe. Ko može kupiti takvog čoveka? Čak i ako bi neko mogao, garantujem – ne bi mogao da ga kupi jeftino.
          <br><br>
          Međutim, dogodilo se nešto jako komplikovano, ali je rezultat tog događaja krajnje jednostavan – nemaš pravo da vrednuješ sebe. I to se posebno odnosi na zaposlene. Zaposlen vredi onoliko koliko mu ponude, tačno onoliko na koliko pristane. Zato ga niko ne pita koliko vredi ili koliko traži – već svi dolaze sa svojom ponudom i uslovima.
        </i>
      </blockquote>

      <h2>
        Gde je vrednost?
      </h2>

      <p>
      Vrednost nije u stvarima, nego u svesti o njima.
      <br><br>
      Dokle god znaš da u rukama držiš dragi kamen, čuvaćeš ga kao nešto sveto. Ako baš moraš ili poželiš da ga prodaš, tražićeš za njega visoku cenu – cenu dostojnu njegove vrednosti. Gde je zamka? Zamka je u veri da je to što držiš u rukama samo običan kamen. Jer, onog trenutka kada poveruješ u to, veselićeš se ako ga prodaš za sitno; ili ćeš ga, kao što sa kamenjem obično radiš – baciti i zauvek zaboraviti.
      <br><br>
      Sistem čini upravo to – uverava čoveka da je običan kamen. I najbolji dokaz da sistem to uspešno radi je realnost u kojoj trenutno živimo: čovek koji više nema svest o sebi, ne zna svoju vrednost ili je prebrzo zaboravlja. Posledično, prodaje se jeftino, upada u poslove koji vređaju i uloge koje ponižavaju.
      </p>

      <blockquote>
        <i>
          Svest da u svojim rukama držiš nešto dragoceno – vrednija je od dragocenosti koja ti je u rukama.
          
          Sistem zna da je radnik dragocen, ali mu ne ide u prilog da i radnik to zna.
        </i>
      </blockquote>
      

      <h2>Parazitski sistem</h2>

      <p>
      Šta je zajedničko za čoveka koji ne želi ništa i čoveka koji želi malo? – Ni jedan ni drugi ne mogu da promene ništa. Naročito ne sistem u kome će živeti. Zašto? – Zato što svaki sistem stvara nekolicina koja hoće sve.
      <br><br>
      Sistem je namerno konstruisan tako da nekolicina zgrće sve. Sav trud, sav novac, vreme i resursi na kraju završe u njihovim rukama. Većini ostaje taman toliko da preživi, da ćuti i da se nada. Sistem nije stvoren da bi svima dao ono što zaslužuju, nego da nekolicini dao sve – a svima ostalima tek dovoljno da ne pobegnu.
      <br><br>
      Ko je nekolicina?
      <br><br>
      To su <i>vlasnici korporacija</i>, bogati pojedinci koji imaju sredstva za proizvodnju i profitiraju od tuđeg rada; <i>političari</i>, ustavne štetočine koje zakonski štite interese bogatih i zauzvrat dobijaju moć, privilegije i novac; <i>direktori, menadžeri i svi visoko pozicionirani u hijerarhiji</i>, krpelji u koži radnika – oni koji ne stvaraju ništa, a uzimaju sve i udobno žive od tuđeg znoja i krvi. 
      <br><br>
      To su pijavice koje moraju da obezvređuju i tretiraju radnika kao obično kamenje, zato što znaju – ako radnik shvati kakve je neprocenjivosti prodao za sitniš, počupaće ih golim rukama i više neće dati ni kap.
      </p>
      <blockquote>
        <i>
          Parazitskom sistemu treba čovek koji ne zna šta ima u svojim rukama. Treba mu radnik bez svesti o sopstvenoj vrednosti. Jer, kada bi svaki radnik osvestio svoju vrednost, više niko ne bi pristao da bude potcenjen, iskorišćen, sveden na broj i šutnut. Posledično, sistem bi se srušio – ne zato što je napadnut, već zato što niko ne bi pristao da ga nosi na svojim leđima.
        </i>
      </blockquote>
      

      <h2>
      Moderno ropstvo
      </h2>
      <p>
      Sve počinje od radnika koji stvara vrednost. Višak od ukupne vrednosti uzima gazda, a radnik dobija minimum da preživi. Ili maksimum da ne posumnja. Da li je to greška u sistemu? Ne. To je mehanizam.
      <br><br>
      Radnici dakle sopstvenim rukama stvaraju milione. Milione međutim uzima gazda, a svaki radnik po na osob dobije manje-više prosečan iznos. Kako god, suština nije u cifri, već u razlici koja nikada nije mala.
      <br><br>
      Dok ti, kao radnik koji stvara nezamislive cifre računaš kako da platiš račune, kupiš hranu, lekove, stvoriš porodicu ili svom detetu obezbediš knjige ili patike; preko puta tebe, u susednoj zgradi, tvoj gazda kupuje stanove, automobile, putuje svetom, uživa, ulaže i još mu ostane. 
      <br><br>
      Radnik broji tablete. A gazda? – Stanove. Gazde idu na masažu, jer radnicima puca kičma. Ko jede prljavim rukama, a ko u čistim rukavicama? Hoćeš reći da se gazda snašao? Ne! Idiote! Nije se on snašao! Ti si se razboleo. Zašto? – Zato što si radio njegov posao da bi on živeo onako kako si ti želeo.
      <br><br>
      Uspeh poslodavaca nije u posedu, ni profitu, već u tišini radnika – u njihovoj veri da vrede samo onoliko koliko im neko odredi. Ekonomija danas ne počiva na tržištu, već na psihološkom porazu radnika.
      <br><br>
      Mnogo je onih koji rade za komad mesa, a pristaju na kosti i mrvice. Ne zato što su skromni – već zato što se boje da izgube i to malo. Jedni traže nagradu za poslušnost, da ne dobili kaznu za bunt. Drugi su umorni, zaduženi, slomljeni i nemaju snagu da se pobune. Ali najviše je onih koji veruju da za više nisu ni stvoreni.
      <br><br>
      Dokle god većina pristaje na manje nego što zaslužuje da bi manjina imala više nego što joj pripada – parazitski sistem će živeti.
      </p>

      <blockquote>
       <i>
         Srž modernog ropstva i suština sistemske manipulacije je veoma jednostavna: ne bacaj ljude u lance, samo im ubij svest o sopstvenoj vrednosti – sami će da legnu u kavez.
       </i> 
      </blockquote>
      
      <h2>
      Radnik kao zupčanik  
      </h2>
      
      <p>
      Fizički rad nije prokletstvo, nego priroda.
      <br><br>
      Fizički rad postaje prokletstvo onda kada se pretvori u beskonačnu, rutinsku petlju bez smisla, jer čovek prestaje da bude ljudsko biće i pretvara se lako zamenljivi zupčanik koji se troši dok ne pukne. Uostalom, zar nije očigledno da sistem upravo tako tretira čoveka?
      <br><br>
      Ako ja grešim, pogledaj sam. Život radnika, na šta je sveden? – Ustani rano ujutru, dođi na posao, obavi ga i vrati se kući. Sutra ponovo ustani, dođi na posao, obavi ga i vrati se kući. Prekosutra? Potpuno ista stvar. Takva rutina ne traje nedelju, mesec ili godinu dana. Takva rutina traje do kraja života.
      <br><br>
      Najvažniji sati u toku dana i najbolje godine u toku života – gde su? Mladost i snaga protraćene u vrućini i hladnoći, buci i prašini, udarcima i bolovima. Svakoga jutra i noći, svakoga dana, meseca i godine. I odjednom ostariš. Odjednom, nema te. Odjednom, večna zaborav. 
      <br><br>
      Kakvo sećanje? Zaboravićemo ko si čim te ne bude bilo među živima. Ostaćeš samo prazna priča, prazno sećanje. Ostaćeš samo trag koji se pomene i nikad ne pronalazi. A tvoje radno mesto? Ne brini. Kandidat je u hodniku. Još danas će te zameniti.
      </p>

      <blockquote>
        <i>
        Sistem ne pita čoveka da li on to želi, ni koliko za to traži. Najgore je što mu ne nudi nikakav izbor ukoliko odbije. Naizgled, čoveka niko ne tera da se zaposli. Međutim, u realnosti, sistem svim silama, posebno kroz sistem obrazovanja, uvlači čoveka u mehanizam tako što ga od malih nogu uverava da ne postoji ništa osim fabrike, da jedino tako treba živeti i da je sve to normalno. Na taj način, sistem vešto zaobilazi lance i uz pomoć laži ostvaruje potpuno isti rezultat – primorava čoveka da se zaposli.
        <br><br>
        Drugim rečima, sistem ne baca čoveka sa litice, nego ga primorava da skoči. Rezultat je isti – izgubili smo čoveka. 
        </i>
      </blockquote>
      
      

      <h2>
        Zadovoljan radnik
      </h2>

      <p>
      Video sam radnike koji mogu da se pohvale svojom platom. Ne bih previše da laskam, ali to su zaista kreativni, organizovani, snalažljivi i izuzetno vešti, obrazovani, odgovorni, fizički snažni i sposobni ljudi. Jedno, međutim, nikada nisam video. Nikada nisam video zadovoljnog radnika.      
      <br><br>
      Čudno je. Zarađuje mnogo novca i ima mnogo toga. Zašto je ljut, nezadovoljan, isfrustriran? Jednostavno je – zadovoljstvo nema nikakve veze sa količinom novca koje radniku daš, već sa rutinom koju radniku nametneš. Zašto? Zato što ljudi ne traže samo pare – traže smisao, slobodu i osećaj da pripadaju svetu u kom žive i rade. 
      <br><br>
      Ugovorom o radu ograničio si aktivnosti i prostor radnika u toku jedne smene. I očekuješ od njega da bude zadovoljan? Šta to govori o tebi? Da si glup? Da si idiot? Da si demon? Ako postoji nešto odvratnije od toga, onda si to verovatno ti. Jer je i zaposleni ljudsko biće. U lancima nosi slobodu. Čak i kada znaš sve o njemu, nepredvidiv je. Stota opekotina ne znači da će prestati da se igra sa vatrom. Živ je čovek – grešno, pravedno i nepredvidivo biće – a ne hladna, mrtva, isprogramirana mašina.
      <br><br>
      Dokle god vi, bogataši – koji ste sve svoje obaveze svalili na druge, koji primate ogromne plate i nemate šefove nad svojom glavom – gutate tablete za smirenje da bi izdržali dan, a od običnog radnika, radnika koji mora da dolazi na vreme, da ispuni normu, da trpi pristiske sa svih strana i da radi po pravilima čitav život, očekujete da bude zadovoljan – želim vam isto što ste priredili vašim radnicima – tihu, sporu i bolnu smrt.
      <br><br>
      Pažljivo. Jer ja ne govorim protiv rada. Govorim protiv besmisla, pljačke, ropstva i smrti koje se događaju kroz oblik rada zvani zaposlenje. Ne zanima me velika plata. Zanima me kičma koja puca. Ne govorim protiv novca. Govorim protiv zablude "Kad bih samo imao više para...". Jer, dokle god rutina, pritisak i stres vladaju tobom, novac imaš uzalud. Ili ga imaš nauštrb sebi i drugima. Dobro je imati mnogo novca; ali mir, zdravlje i zadovoljstvo nisu na računu, nego u duši.
      <br><br>
      Osim toga, to što radnik zarađuje mnogo novca ne znači da zna kako da ga potroši. Radnik ne zna šta da uradi sa velikim novcem – ne zato što je glup ili nesposoban. Već zato što je zaposlen.
      <br><br>
      Ako najvažnije sate i najveću energiju daje drugom, odakle mu snaga i energija za sebe? Čovek je. Umara ga hod i iscrpljuje trčanje. Zato slobodno vreme mora da troši na odmor koji ga još više umara i zabavu do koje mu najčešće nije stalo; a novac – na stvari koje mu neko predlaže, promoviše ili nameće.
      <br><br>
      Čak i danas, u 21. veku, u školama ne postoji predmet o novcu, o tome šta je novac i kako se koristi. Ljudi ne znaju da koriste novac jer ih niko tome nije učio. Ne znaju da koriste slobodno vreme jer im je rad iscrpeo svu volju. I, kad napokon dobiju novac i vreme, ne znaju šta s tim osim onoga što moraju: porez, računi, dugovanja, reklame, trendovi, društvene norme. Tvoje misli? Nisu tvoje. Tvoja potrošnja? Nije u skladu sa tvojim pravim potrebama.
      <br><br>
      Praktično, iako se za njih svakoga dana bori – novac i slobodno vreme su protiv radnika. Radnik sve vreme radi protiv samog sebe. Upravo zato ne postoji mogućnost da bude zadovoljan.
      </p>

      <blockquote>
          Postoje ljudi koji vole svoj posao.
          Ali, treba biti oprezan. Ljudi često mešaju preživljavanje sa ljubavlju.
          "Ja volim svoj posao" često znači 
          – navikao sam; mora tako; ne može drugačije; nije najgore; bar nešto zarađujem. U tom slučaju, to nije ljubav. To je anestezija protiv očaja.
          <br><br>
          Ljubav prema svom poslu znači da radiš ono što voliš, u ritmu koji ti prija, za dovoljno novca, bez pritiska i imaš vremena za sebe. Činjenica da takav sistem rada zvuči kao bajka ili nešto nezamislivo govori mnogo o sistemu u kom živimo.
      </blockquote>

      <h2>
        Plata za rad?
      </h2>

      <p>  
      <i>Primati platu je gore nego biti u zatvoru.</i>
      <br><br>
      Da li to znači da opravdavam kršenje zakona? Ne. Samo kažem da postoji nešto gore od toga.
      <br><br>
      Šta zaslužuje lopov, nasilnik ili silovatelj? Zaslužuje da završi iza rešetaka. Čak i da ga osudimo doživotno, on zna na čemu je. Međutim, u većini slučajeva, pa čak i najgore slučajeve držimo u zatvoru na određeno vreme. I time mu činimo uslugu. Jer, ne samo da zna da je iza rešetaka, on takođe zna i kad treba da izađe. Dakle, dajemo mu ideju o <i>novom početku.</i> Kada odsluži svoje, sistem ga pušta na slobodu i, bez obzira na sve poteškoće, slobodan je da izgradi svoj život ispočetka. 
      <br><br>
      Sa druge strane, zaposlen čovek ne zna na čemu je. On, u najboljim godinama svog života radi za platu i bori se za <i>slobodno</i> vreme, pritom ne zna kako, ne želi ili ne može da izađe iz takve stvarnosti. Zašto? – Zato što je pod anestezijom: zarobljen uverenjima, kreditima, obavezama i strahovima. I, za razliku od zatvorenika, kod zaposlenog je najstrašnije to što ne postoji ideja o novom početku, samo ideja o kraju – otkaz, bolest, penzija ili smrt. 
      </p>
      
      <blockquote>
        <i>
          Surovo je. Zatvorenik mora da odluži osam godina, a zaposleni mora da odradi osam časova. Nakon osme godine, zatvorenik ide kući i ne vraća se u svoju ćeliju; a kad zaposleni završi posao za četiri sata, mora da ostane još toliko na svom radnom mestu.
          <br><br>
          Ko je ustvari tu zatvorenik?
        </i>
      </blockquote>

      <h2>
        Može li drugačije?
      </h2>

      <p>
      Nije poenta u tome da se ne radi, već u tome da se ropstvo ne naziva slobodom. Ne zagovaram nerad, već oslobađanje. I trudim se da pronađem bilo šta što će dokazati da <i>biti zaposlen</i> nije zlo po sebi. Ali, što više tražim, pronalazim sve više dokaza da zaposlenje jeste zlo – mnogo veće nego što izgleda.
      <br><br>
      Iako radnik ne pokazuje nikakvu alternativu, ipak <i>može drugačije</i>.
      <br><br>
      Video sam nezaposlene ljude. Ovih dana su često na ekranu. To su ljudi bez dana radnog staža. Ali kradu. Profesionalno. I žive bolje od poštenog radnika. Očigledno je da su lopovi, da rade užasne stvari i naravno da ga treba osuditi. Ali, osim osude, treba razmisliti – <i>ako lopovi, zločinci i prostitutke radeći loše stvari mogu da žive dobro bez fabrike, šta bi tek mogao da postigne genijalan, pošten, sposoban i slobodan čovek radeći dobre stvari van fabrike?</i>
      <br><br>
      Retkost je razmišljati u tom pravcu. Ujedno, to je najočigledniji dokaz da živimo u kavezu. Čuvar te dovodi do jednog mesta i pokazuje samo jedan način: <i>zaposli se i primi platu</i>. Sve drugo je opasno, pogrešno, neozbiljno ili kažnjivo.
      </p>

      <blockquote>
        <i>
          Srce ropstva u 21. veku je činjenica da više niko ne pita "šta želim da radim?",  već: "šta mi je dozvoljeno?" To sloboda? Ne. To je zatvorski pravilnik. Nažalost, nisu nas naučili da sloboda postoji van sistema. Umesto toga, ubedili su nas da su van fabrike samo kriminalci, ludaci i prostitutke. Tako je čovek koji gradi puteve zamenjen narodom koji traži dozvole.
        </i>
      </blockquote>

      <h2>
        Rešenje?
      </h2>

      <p>
          Svako ko kritikuje, pre ili kasnije – svesno ili ne – mora da ponudi nekakvo rešenje. Ali ja ne mogu. Nema rešenja. Nema izlaza. Bar ne za sve.
          <br><br>
          Iako u kavezu nije mesto nikome, a verovati da jeste – najveća izdaja sebe, života, slobode i pravde – većina će ipak ceo život cvrkutati iz kaveza. I možda je tako najbolje. Jer, ptica ostarela u kavezu ne može da leti pod otvorenim nebom.
          <br><br>
          Nije do ptice, nije do kaveza – nego do života koji se desio dok su krila mirovala. Kad mladost prođe u kavezu, sloboda više ne zvuči kao pesma – već kao pretnja.
      </p>
      <blockquote>
          Najveći zločin nije baciti čoveka u kavez – već ubediti ga da je to njegov dom. Možda je rešenje ne učestvovati u tom zločinu?
      </blockquote>

    <p class="summary">
      24.05.2025
    </p>

<div class="end-post">
    <div class="tekst" data-id="smrt-na-rate">
        <div class="reactions">
            <button class="likeBtn" style="border-right: 1px solid gray;">
                <img src="../slike/like.png" alt="Like" class="emoji">
                <div class="count">0</div>
            </button>

            <button class="dislikeBtn">
                <img src="../slike/dislike.png" alt="Dislike" class="emoji">
                <div class="count">0</div>
            </button>
        </div>
    </div>

    <div class="social-links">
        <a href="#" class="share-facebook" style="color:#4267B2; margin:0 5px;">
            <i class="fab fa-facebook"></i>
        </a>

        <a href="#" class="share-twitter" style="color:#1E3050; margin:0 5px;">
            <i class="fa-brands fa-x-twitter"></i>
        </a>

        <a href="#" class="share-linkedin" style="color:#0A66C2; margin:0 5px;">
            <i class="fab fa-linkedin"></i>
        </a>
    </div>
</div>
</div>

  <button id="scrollToTopBtn"></button>
</main>

<div class="navigation">
  <p>
    Prethodni post:
    <br>
    <a href="blato-koje-volimo.html">Blato koje volimo</a>
  </p>

  <p>
    Sledeći post:
    <br>
    <a href="zarobljenik-slike.html">Zarobljenik slike</a>
  </p>
</div>

    <footer>
      <p>
        Author: <a href="https://www.facebook.com/share/16QvgFAgx7/" class="social">Marko Kolarević</a>
      </p>  
    </footer>


<script src="../main.js"></script>

</body>
</html>