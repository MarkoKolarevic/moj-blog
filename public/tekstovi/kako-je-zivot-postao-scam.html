<!DOCTYPE html>
<html lang="en">
<head>
 <meta charset="UTF-8">
  <meta name="viewport" content="width=device-width, initial-scale=1.0">
  <title>Najveća prevara</title>
  <meta name="author" content="Marko Kolarević">

  <!-- Open Graph za Facebook i LinkedIn -->
  <meta property="og:title" content="Naslov mog teksta" />
  <meta property="og:description" content="Kratak opis mog teksta (2–3 rečenice)." />
  <meta property="og:image" content="https://tvoj-domen.com/slike/naslovna-slika.png" />
  <meta property="og:url" content="https://tvoj-domen.com/tekstovi/odakle-poceti.html" />
  <meta property="og:type" content="article" />
  <meta property="og:site_name" content="Ime mog bloga" />

  <!-- Twitter Cards -->
  <meta name="twitter:card" content="summary_large_image" />
  <meta name="twitter:title" content="Naslov mog teksta" />
  <meta name="twitter:description" content="Kratak opis mog teksta." />
  <meta name="twitter:image" content="https://tvoj-domen.com/slike/naslovna-slika.png" />
  <meta name="twitter:site" content="@tvojTwitterNalog" />

  <link href="https://fonts.googleapis.com/css2?family=Crimson+Text:ital@0;1&display=swap" rel="stylesheet">
  <link rel="stylesheet" href="https://cdnjs.cloudflare.com/ajax/libs/font-awesome/6.5.0/css/all.min.css">
  <link rel="stylesheet" href="../style.css">
  <link rel="icon" href="../slike/favicon.png" type="image/x-icon">
  <link rel="shortcut icon" href="../slike/favicon.png" type="image/x-icon">
</head>
<body>

<header>
  <span style="cursor:pointer" onclick="openNav()"></span>
  <div id="sidebar" class="sidebar">
    <a href="javascript:void(0)" class="closebtn" onclick="closeNav()">&times;</a>
    <div id="lista">
      <div id="me">
        <a href="../index.html">
          <img src="../slike/me.jpg">
        </a>
        <p>
          MARKO KOLAREVIĆ
        </p>

        <a href="../about.html">PROFIL</a>
        <br>
        <a href="../blog.html">ARHIVA</a>
      </div>

      <div class="social-media">
        <a href="https://www.facebook.com/marko.kolarevic.326272/" style="color:#4267B2;">
          <i class="fab fa-facebook"></i>
        </a>

        <button id="theme-toggle"></button>
      </div>
      <div id="quote-box">

      <p id="quote-text">
        Za zlo doba nisu krivi zli ljudi, već dobri koji ne čine ništa da se to promeni.
      </p>
    </div>
  </div>
</div>
</header>

<main>
    <div id="progress-bar"></div>
    <div class="post">
        <h1>
            Kako je život postao scam?
        </h1>

    <p class="summary">
      <a href="https://www.facebook.com/marko.kolarevic.326272/">
        MARKO KOLAREVIĆ
      </a>
    </p>

        <h2>
            Glad, tuga i prva razmena
        </h2>

        <p> 
            Da li su glad ili tuga problem? Suzdrži se od hrane nekoliko sati ili se seti nečega što te je slomilo. Razumećeš da tuga i glad jesu problem. I šta mi, ljudi, radimo sa problemima? <b>Rešavamo.</b> Ali kako da rešimo ovaj? Ne možemo da ga zaobiđemo, niti da sačekamo. Jer, što više čekamo, to sigurnije umiremo. Kako ti zbog gladi. Tako ja zbog tuge. 
            <br><br>
            Jedina stvar koju možemo da uradimo je da ponudimo ono što već imamo. Recimo, ti imaš čašu vina, a ja – parče hleba. Šta radimo? <b>Menjamo.</b> Ja uzmem tvoje vino, a ti dobiješ moj hleb. Ti sit. Ja srećan. Problem? – Rešen.
            <br><br>
            Međutim, život je daleko složeniji od toga. Šta ako ja imam ovce, a ti – glinene posude. Vidiš, koliko god da su mi tvoje posude potrebne, neću moći da ih imam ukoliko ne želiš nijednu od mojih ovaca. Uostalom, kako ćeš izmeriti vrednost jedne ovce u odnosu na jednu posudu? Ili, recimo da imaš kokoške, a ja točkove. Koliko kokošaka, jaja, perija ili mesa trebaš da mi daš da bi dobio jedan točak? U teoriji, možemo da se dogovorimo. Ali u praksi – imamo ozbiljan problem.
            <br><br>
            Rane civilizacije – civilizacije koje mi, napredni, smatramo primitivnim – rešenje složenih problema su pronašle u <b>univerzalnoj vrednosti</b>. Verovali su da je rešenje svakog problema u onome što svi vrednuju isto. I bili su u pravu. Merenje svih dobara u odnosu na <i>univerzalnu vrednost</i> je koncept koji i mi, dan danas, koristimo.
            </p>

            <blockquote>
                Potencijalno rešenje svih naših problema je otkriveno u međuljudskim odnosima, to jest – u nekakvoj vrsti razmene sa ljudima oko sebe. Međutim, baš zato što je priroda međuljudskog odnosa izuzetno složena, rešenja koja su nam potrebna nikada ne mogu biti prosta. Rešenje se nalazi u ljudima oko nas. Ali, s ljudima, jednostavno, nikada nije bilo lako.
            </blockquote>

            <h2>
               Potraga za merom 
            </h2>
            
            <p>
            Potraga za univerzalnom vrednošću na tržištu je naš prvi pokušaj da uspostavimo pravdu u robnoj razmeni. Drugim rečima, da se svako rešenje meri u odnosu na univerzalnu vrednost i, na taj način – olakša trgovina, uvede red, i spreči prevara. Jer je problem razmene složenijih stvari nastao upravo zbog nedostatka univerzalne vrednosti. Prostim rečima, <b>ne cene svi ljudi isto.</b> Ni sada – ni tada. Mnogi nisu pristajali na razmenu zato što su verovali da moj hleb ne vredi kao i njihovo vino. Neko je nudio jedan balon za deset hleba, a nekome sam za parče hleba uzimao deset balona vina. Zašto? Zato što je nedostatak vrednosti koju svi podjednako cenimo učinio da rano tržište bude krajnje nestabilno.  
            <br><br>
            Ne treba da čudi što trgovcima nije odgovaralo tržište u kome su za jedno parče hleba mogli da dobiju deset balona vina. <b>Nestabilno tržište jeste održivo, ali previše nestabilno nije.</b> I sam trgovac koji precenjuje svoj hleb je dolazio u situaciju da kupuje precenjeno brašno.
            <br><br>
            Shvativši da razmenu dobara ne garantuje samo postojanje dobara ili potražnja, već <i>univerzalna vrednost</i>, čovek počinje da traži nešto što uvek vredi, nešto što svako ceni. Bilo je potrebno pronaći stvar čiju vrednost svako može da prepozna i razume. I, u toj potrazi za univerzalnim merilom vrednosti, čovek otkriva plemenite metale. Zlato i srebro su se posebno istakli. Bili su dovoljno retki, sjajni i neuništivi. Gotovo predodređeni da postanu savršen simbol vrednosti.
            </p>

            <blockquote>
                Ljudi su obožavali plemenite metale. Ili su ih prezirali. Svakako, njihovu vrednost niko nije mogao da opvrgne. Ne samo da su verovali u univerzalnu vrednost plemenitih metala, već su mogli da ih drže u rukama. I ukupna težina u njihovim rukama bila je dokaz vrednosti koju su posedovali.   
            </blockquote>
                         
            <h2>
                Monopol države nad zlatom
            </h2>

            <p>
            Kako je ekonomija temelj svake države, a plemeniti metal – garant opstanka ekonomije, država je morala da se angažuje. Vladari su bili prinuđeni da ostvare monopol nad zlatom i srebrom zato što je monopol nad njima omogućavao potpunu kontrolu ekonomije, pa samim tim i potpunu vlast nad sudbinom države. Kada je monopol – <b>kroz zakone, silu i kontrolom nad resursima</b> – ostvaren, samo je vladar smeo da kuje novac. A kao dokaz svog autoriteta, na kovanice je ostavljao svoj pečat. Doslovno, vladar bi utisnuo svoj lik u metal i time rekao: “Ovo ima vrednost jer ja postojim.”
            <br><br>
            Sa jedne strane, <i>mešanje države</i> je bilo dobro. Omogućilo je poverenje, standardizovalo vrednost, omogućilo rast trgovine i sigurnost u razmeni. Međutim, doživljaj tadašnjih trgovaca i običnog građanstva prema zlatu je počeo da se menja. Svetlucavi, likom vladara zapečaćen komad metala, pretvorio se u veru u autoritet države. Pečat vladara na kovanici učinio je da država postane garant vrednosti. Tako je pečat postao razlog zbog kog su ljudi velovali u vrednost kovanice, a ne težina ili sama supstanca od koje je kovanica napravljena.
            </p>

            <blockquote>
                Monopol države nad kovanjem je iskra koja je zapalila sve ostale probleme. I to nije mala vatra koja kratko gori. To je požar koji ni mi, napredni, hiljadama godina nakon njih, ne možemo da ugasimo. Osvajački ratovi zarad otimanja tuđeg zlata. Stavljanje rudnika pod državnom kontrolom, a ljude pod prisilnim radom. Uvođenje poreza zbog kojih je narod obavezan da deo zlata vrati državi. Sve su to problemi koje smo imali. Ali, imali smo i jednu ranjivost. <b>Verovali smo državi.</b> I toj ranjivosti vladar nije mogao da odoli. 
            </blockquote>

                <h2>
                    Prva izdaja naroda <br> Razvodnjavanje kovanica
                </h2>

            <p>
            Naša prvobitna kovanica od 100% čistog srebra je imala 5 grama. Ali, kada se država umešala, kovanica je postala dosta lakša. Osim toga, izgubila je tu živost u boji i sjaju. Čist zvuk je postajao sve tuplji. I, na kraju – kovanice su sve brže počele da se troše i gube oblik. Šta se dogodilo? Umesto 5 grama čistog srebra, vladar bi naredio kovanicu od 3 grama srebra i 2 grama bakra, olova ili kalaja. Drugim rečima, dogodio se prvi oblik legalizovane prevare. <i>„Daj mi 5 grama srebra,“</i> kaže vladar, <i>„a ja ti kovam novčić koji sadrži tri grama srebra i dva grama drugog, jeftinog metala.“</i> Praktično, daješ 5 grama čistog srebra, a dobiješ 3 grama čiste vrednosti.
            <br><br>
            Razvodnjavanje kovanica je vremenom postao ogroman izvor bogatstva i moći. Međutim, to nije bio samo ekonomski trik. Razvodnjavanje je bio psihološki eksperiment – test koliko daleko može da ide vera naroda u autoritet. I pali smo. Iako su svi znali da razvodnjene kovanice ne mogu da vrede isto kao i čiste, ljudi su ih prihvatili. Zašto? Zato što je „država rekla da vrede isto.“
            <br><br>
            Kako je država nastavila da pljačka, čistog zlata i srebra je bilo sve manje među narodom. Vera u pečat je ostala, ali je potreba za čistom vrednošću sve više rasla. Plemeniti metali su postali još traženiji i cenjeniji među ljudima. Želeli smo da ih vratimo kao osnovu trgovanja, ali nije bilo moguće. Država je već imala monopol ekonomijom. Zato nam je trebala alternativa – nešto stabilno, van kontrole države i vladara. 
            <br><br>
            I tada smo videli da zlatari imaju svoje sefove. Zašto svoje zlato ne bismo čuvali kod njih? Zauzvrat, mogli bi da nam daju nakakav papir kao potvrdu da zlato postoji. Tako država više ne bi mogla da ostavi svoj pečat na vrednost, vladar ne bi mogao da uzme delić vrednosti za sebe, rešili bi problem težine i rizika nošenja zlata. I papir o kome država ne zna ništa koristili bi kao sredstvo plaćanja.
        </p>

        <blockquote>
            Ljudi su bili toliko ogorčeni problemima koje im je država priredila i toliko oduševljeni papirnim potvrdama kao rešenjem, da papir zaista postaje novi simbol vrednosti. Kada je reč o papirnim potvrdama kao novoj univerzalnoj vrednosti, onda ne govorimo o ideji. Već o revoluciji. To je bila prva ekonomska revolucija u istoriji. Dogodilo se nešto ogromno. <b>Vrednost je počela da se odvaja od materije.</b> Tadašnja ekonomija zasnovana na opipljivoj vrednosti plemenitih metala poput zlata i srebra, prelazi u ekonomiju zasnovanu na veri u papir koji samo tvrdi da zlato ili srebro negde postoje.
        </blockquote>
        
        <h2>
            Vera kao osnova papirnog novca  
        </h2>
        

        <p>
           Kad je papir zamenio zlato, čovek je mislio da je postao pametniji. Zaista, neuporedivo je lakše i bezbednije nositi papir koji potvrđuje da imam zlato, nego pun kovčeg zlata. Osim toga, nadmudrili smo državu. Ona sada ima samo monopol nad kovanicom. Ali nema nad sefom, obezbeđenjem i papirom koji mi izdaje zlatar. Zlatari su zapravo nesvesno napravili decentralizovani sistem. I ljudi su im više verovali nego državi, jer su mogli da dođu i kažu: “Evo ti moj papir, daj mi moje zlato.” I zlato koje su ljudi ostavljali, zlatar bi vraćao u celosti. 
           <br><br>
           Iako je u početku sve bilo jasno i proverljivo, papir je oduvek bio opasna igra. Recimo da za deset balona vina tražiš jedan zlatnik. Kada ti ponudim jedan zlatnik i ti ga uzmeš u ruke, ne moraš da sumnjaš da si dobio 4 grama čistog zlata. Međutim, kada ti ponudim papir koji samo potvrđuje da imam zlatnik, i ti uzmeš taj papir, ostaje ti samo da veruješ da 4 grama čistog zlata zaista negde postoji. Dakle, vrednost papira je oduvek zavisila od vere da zlato negde postoji. Pečat zlatare nije mogao da prevaziđe osnovnu istinu: <b>bez vere u postojanje pokrića, papir ostaje samo papir.</b> 
           <br><br>
           Naravno, kao i u svemu, oko vladara je videlo, i prsti države su počeli da se upliću. Ona nije mogla da podnese da neko drugi kontroliše tok novca i odlučuje o sudbini njene ekonomije. Zato je preuzela ideju, zabranila drugim sistemima da postoje, i proglasila papir za “zvanični novac.”
           </p>

           <blockquote>
               Praktično, sve što je država radila kako bi ostvarila monopol nad kovanicama, sada radi kako bi ostvarila monopol nad papirom. <b>Potpuno ista igra, samo drugi materijal.</b> Na kraju, zlatar više nije smeo da izdaje potvrde koje kruže kao novac, jer bi to značilo konkurenciju državnom monopolu. Umesto zlatara, država je osnovala prve centralne banke i uvela zakon da samo te banke mogu da izdaju novac, odnosno – državne potvrde o zlatu.
           </blockquote>
           
           <h2>Druga ekonomska revolucija <br> Mali greh – globalni zločin</h2>
           
           <p>
           Kao što smo mi primetili da zlatari imaju sefove i obezbeđenje, tako su prvi bankari primetili da niko ne dolazi istovremeno po zlato. I tada im je sinula ideja da izdaju više potvrda nego što imaju zlata. Umesto papira po zlatniku, u opticaju je bilo 10 papira – a u sefu samo 5 zlatnika. 
           <br><br>
           Ako se vratimo na prvi oblik novca – kovanice – lako je razumeti zašto se dogodilo "razvodnjavanje". Ali, šta se dogodilo sa papirom? Zašto su počeli da štampaju nove potvrde o zlatu koje ne postoji? To jest, zašto su počeli da izdaju novac bez pokrića? Vidiš, trenutak kada banke počinju da štampaju novac bez pokrića označava prekretnicu u istoriji novca zato što je to bio početak “frakcionalnog bankarstva” – ekonomskog sistema u kom ti i ja danas živimo. 
           <br><br>
           A o frakcionalnom bankarstvu, šta bih ti rekao? Jer tu više nema zlata, samo matematike i vere. U frakcionalnom bankarstvu nije potrebno da postoji fizičko zlato da bi novac funkcionisao. <b>Papir je proglašen da vredi sam po sebi.</b> I vrednost se potpuno odvojila od materije. Obrati pažnju. To nije jednostavnost koja oslobađa, koja opušta i umiruje. To je jeziva jednostavnost.
        </p>

        <blockquote>
           Dovoljna je samo vera u vrednost papira. Kolektivna vera u vrednost papira je zamenila sve što smo ikada koristili. Vrednost svetlucavog zlata, predivnog metala kojeg smo izvlačili iz dubina, zamenili smo najobičnijom papirnom potvrdom koja ne potvrđuje apsolutno ništa. Tako je počela era fiat novca, papira koji vredi samo zato što su se država i narod dogovorili da vredi.
        </blockquote>

        <h2>
            Život kao iluzija
        </h2>

        <p>
            Možda ne znamo šta život jeste. Ali trebali bi da znamo bez čega život nije moguć. Nije moguće bez razmene dobara.  Upravo zato nije moguće bez novca. Nažalost, vrednost papirnog novca postoji samo dok traje poverenje. Kad poverenje nestane, novac postaje ono što jeste – papir. I jedini razlog zbog kog posle velike nužde novcem ne brišemo zadnjicu je taj što verujemo da se razlikuje od WC papira.
            <br><br>
            Raskid veze sa zlatom je ono što novac čini najvećom iluzijom. A budući da bez novca ne možemo, iluzija je postala norma. Papirni novac koji držimo u rukama, naročito brojke na našim bankovnim računima, mogu nestati jednim klikom. Jer jednim klikom banke stvaraju novac koji mi trošimo ili gubimo istom brzinom.
            <br><br>
            Neverovatno je kako je novac koji ne postoji u fizičkom obliku uspeo da nas porobi više nego zlato ikada. Misliš da su ljudi pohlepni? Ne. Ljudi nisu pohlepni. Ljudi su opsednuti. Jer više nemamo pravu vrednost – imamo samo iluziju. Zato, ne govori mi o pohlepi i srebroljublju. Nema srebra, ni razloga za pohlepom. Ima samo opsednutosti iluzijom. I Bog više nije ljut što ubijamo zbog metala. Sada je samo razočaran što ginemo zbog papira.
           </p>
           
           <blockquote>
               Papir je dovoljno odštampati. Ali za plemeniti metal nije dovoljno samo pronaći rudu. Moramo duboko da kopamo, da izvadimo na površinu, da pročistimo i dobijemo opipljivu vrednost. Ipak, papir cenimo više od plemenitog metala. Šta to govori o nama, naprednima? Govori da smo najnaivnija civilizacija koja je ikada hodala Zemljom. Jer su "primitivne" civilizacije ginule zbog plemenitog metala, a mi, napredni, ginemo zbog papira. Više vredi dati život i zdravlje za WC papir nego za papirni novac. Jer WC papir ima važnu ulogu u higijeni. A papirni novac? Njegova jedina uloga je da nas zaslepi iluzijom o vrednosti.
           </blockquote>

           <h2>Najveća religija</h2>

           <p>
            Uzmi bilo koju novčanicu u ruke. Pogledaj je. I zapitaj se: Zašto ovaj papir vredi? Šta mu daje vrednost – pokriće u zlatu ili vreme i energija koje si uložio? Jer, ako iza novčanice u tvojim rukama ne stoji ni gram zlata ili srebra, onda si prevaren. Trošiš vreme, energiju i zdravlje samo zbog papira, a ne plemenitog metala. Jadno, zar ne? Ako nisi dovoljno razočaran, odgovori mi: Koliko vredi naša novčanica od 100 evra? – Kažem ti, vredi tačno 0 evra. Zašto? Zato što iza nje ne stoji apsolutno nikakva vrednost. Šta misliš, zašto u našem sistemu 100 evra vredi tačno 100 evra? – Zato što ljudi veruju u to.
            <br><br>
            Sve što vidiš – od bogatstva milijardera do tvoje plate – samo je broj u sistemu. Nema zlata, nema srebra, nema stvarnog pokrića. Samo dogovor da taj broj vredi. Praktično, kad milioner “kupi” jahtu, on nikome ne predaje zlato ili neku drugu vrednost, nego se broj na njegovom računu smanji, a broj na računu prodavca poveća. I cela ta magija funkcioniše dok svi veruju da ti brojevi nešto znače. To je suština modernog sistema: bogatstvo postoji samo zato što svi veruju u iluziju. A onaj ko kontroliše tu iluziju – kontroliše svet.
            <br><br>
            Nažalost, posledice te iluzije nisu male. 
            <br><br>
            Naša ekonomija se razvija, ali ljudi gube kontrolu nad sopstvenim životom. Inflacija, krize i dugovi su postali prirodni deo života. To što nisi pozajmio novac, ne znači da nikome nisi dužan. Na sve plaćaš porez. Plaćaš porez što si zaradio novac. Oporezovanim novcem plaćaš porez na sve što kupiš. I sve što kupiš je već oporezovano. Ne opravdavam pohlepu vladara. Ali razvodnjavanje kovanica je ništa naspram pljačke koja se trenutno odvija pred našim očima. Jezivo je kako smo od zlata do papira uspeli da stvorimo iluziju koja će inficirati čitave generacije.
            <br><br>
            Možemo da nastavimo sa svojim životom. Možemo da radimo na sebi i svojim projektima. Možemo da patimo ili da slavimo. Možemo da gradimo ljubavne veze, prijateljstva, kuće ili karijere. Nažalost, ništa od toga nije imuno na iluziju. I jedino što je gore od same iluzije je to što čovek opsednut njome ne može videti šta ona zaista jeste. Ovaj svet je svet opsednutih ljudi. I sistemu su takvi ljudi potrebni. Potreban mu je čovek koji juri za nepostojećom vrednošću i brojevima koji ne postoje. Zašto? Zato što dobija nešto mnogo dragocenije od zlata. Dobija moć. A mi? Mi gubimo ono što jedino vredi. Gubimo život. I to je najveći scam: da se čovekovo vreme, energija, zdravlje i sloboda menja za nešto što nije stvarno. A najveća ironija? To što iluzija funkcioniše samo dok svi u nju verujemo.
        </p>

        <blockquote>
           Ako si mislio da nisi verujuć ili religiozan, varaš se. Možda misliš da naš ekonomski sistem nije religija. I u pravu si. Naš ekonomski sistem nije religija. On je najveća religija. Kada bi svi hrišćani postali ateisti, crkve i svete knjige bi opstale. Ali kada bi svi prestali da veruju u vrednost papira, sve bi se raspalo – banke, tržišta, krediti, sve.
           <br><br>
           Ne ideš rano u crkvu zato što ne veruješ u Boga? Ali ustaješ pre svih da zaradiš novac. Ko je tvoj bog? Novac! Jer, onako kako hišćanin veruje da Bog vidi žrtvu, tako ti veruješ da papir ima vrednost. Onako kao hrišćanin očekuje milost od Boga, tako ti očekuješ kredit od banke. Onako kako se hrišćanin sprema za večni mir, tako ti spremaš za slobodan dan.
           <br><br>
           <b>Svi su pobožni. Jedina razlika je u božanstvu.</b>             
        </blockquote>
        
        <h2>Digitalni novac</h2>

        <p>
            Vidiš, papirni novac postepeno odlazi u prošlost. Već sada postoje zemlje u kojima keš više ne postoji. Zašto? Zato što ga je digitalni novac zamenio. I to je mnogo opasnije nego što izgleda. Jer papir možeš da opipaš, ali ne možeš da ga pratiš. Jedino što banka zna je: koliko novca si dobio, koliko novca ukupno imaš i koliko si uzeo. Zato je papir poslednja prepreka između čoveka i potpunog nadzora. Jer, digitalni novac koji dolazi nije fizički novac, nego algoritamski.
            <br><br>
            Država je uvek igrala protiv nas. I, iz nekog razloga, nikada to nije krila. Vladari su otvoreno razvodnjavali kovanice, bankari otvoreno štampaju novac bez pokrića. Svakako, nikada nas nije potpuno porazila. Oduvek smo živeli sa manje-više pravim vrednostima. A sada? Država ima šansu da nas potpuno porazi. Jer, kakav će život nastati kada digitalni novac potpuno preuzme? Nastaće oblik života koji nema nikakav dodir sa materijom, i realnošću. Nećeš više imati ni zlato da dotakneš, ni papir da zgužvaš. Imaćeš samo dozvolu da postojiš u sistemu.
            <br><br>
            Zamisli svet gde sve što poseduješ – novac, stan, auto, čak i hleb koji kupuješ – zavisi od pristupa tvom digitalnom identitetu. Ako algoritam pronađe bilo kakvu neprimerenost u tvom identitetu, sistem te prepozna kao “neposlušnog”, i obriše sav tvoj novac. Bez keša, gde ćeš pobeći? Bez zlata, šta ćeš zadržati? Bez fizičke vrednosti, gde ćeš pronaći uporište u realnosti?
            </p>

            <blockquote>
                Sve što vidiš oko sebe je žrtva metafizičke mutacije. Jer iz sveta gde je vrednost imala oblik prelazimo u svet gde vrednost postoji samo kao broj u bazi podataka. Naš život postaje program, a mi – potpuno kontrolisani korisnici. Banka, vlada i državne institucije sada znaju sve: koliko novca imamo, koliko zarađujemo, koliko trošimo, šta prodajemo i šta kupujemo. Zapravo, postoji teorija da znaju više o nama nego što mi znamo o sebi. Ne bih rekao da je to samo teorija. Jer kada pogledaš aktivnost prosečnog korisnika interneta i društvenih mreža – šta lajkuje, komentariše, pretražuje, na čemu se zadržava više ili manje, šta objavljuje, koje informacije samostalno ostavlja i koje dopušta aplikacijama da prikupe – jasno je da postoji neko, čovek ili algoritam, koji ga poznaje bolje nego što on poznaje sebe.
            </blockquote>
            
            <h2>
                Kriptovalute – alternativa izabranih
            </h2>

            <p>
            Da li je digitalni novac kraj ekonomije? Ne. To je početak veštačke ekonomije u kojoj više ne razmenjujemo vrednosti, nego dozvolu za postojanje. A to kako <i>"nećemo moći ni da kupujemo, ni da prodajemo"</i> nije samo religijska predstava distopijske budućnosti, već tačna metafora potpune kontrole. Nekada je vladar utiskivao svoj pečat u zlato, potom su banke utiskivale pečat na papir, a danas? – Država utiskuje digitalni pečat u naš identitet.
            <br><br>
            Kriptovalute su poslednja alternativa. Nije najbolje što imamo, ali je opet nekakav pokušaj da stvorimo sistem van kontrole države. Svakako, ishod neće biti drugačiji. Kao što je država otela zlato, potom ugušila zlatare, sada gleda na kriptovalute – ne da ga zabrani, nego da ga prisvoji. CBDC (Central Bank Digital Currency) je bukvalno to: državna verzija kripta, ali bez slobode, bez anonimnosti, bez izbora. Svaka transakcija je praćena, arhivirana, i može biti blokirana. Tvoj novac više nije “tvoj”, nego dozvola u sistemu. Mogu da ograniče gde, kada i na šta trošiš. I nema odbrane. Jer, ako isključe pristup tvom nalogu, bukvalno ne postojiš ekonomski. 
            <br><br>
            Krug se zatvara. Dostigli smo plafon. I država čačka poslednje što smo mogli da smislimo – kriptovalute. Kriptovalute su poslednji pokušaj čovečanstva da očuva slobodu. Poput “novog zlata” u svetu bez zlata. Ako i to padne u ruke države, onda je sve gotovo. Jer, više ne postoji “vrednost” koju možemo da stvorimo. Posle digitalnog novca – više nema izmišljanja. Ostaje samo vera. I potpuna kontrola nad verujućima.
        </p>

        <h2>Novo zlato</h2>

        <p>
            Živimo u prilično konfuznom vremenu. Radimo za komad papira koji nema nikakvu vrednost, ali zarada i dalje ima smisla zato što bezvredni papir još uvek možeš da upotrebiš. Ne moraš nikome dokazuješ vrednost novčanice, zato što svi već veruju. Tako da, kojim god novcem da kupuješ – papirnim ili digitalnim – ljudi će uzeti papir ili broj koji im daješ. Da li je rešenje raditi za novac? Ne. To je <a href="smrt-na-rate.html">smrt na rate</a>.
            <br><br>
            Jedina preostala vrednost nam je ljudskost. Jer nju nije moguće ukrasti, ni zabraniti, ni prisvojiti. Niti je možemo falsifikovati. Onako kako mi danas tragamo za pravim čovekom, tako su nekada ljudi tragali za čistim zlatom. Ne postoji ništa vrednije od hrabrog, lepog, snažnog, obrazovanog i dobrog ljudskog bića. To je, ustvari, naše novo zlato. To je naša nova univerzalna vrednost.
            <br><br>
            Sistem se ne nadmudruje odlaskom na selo, ili na protest. Ako misliš da je planina spas, onda – idi na selo. I pogledaj seljaka. Zar ti njegovo nezadovoljstvo ne pokazuje da sistem ne pobeđuješ mestom, nego sobom? Ko god misli da protest donosi promene, neka pogleda proteste. Ili neka ode na jedan od njih. I šta će se promeniti? Ništa. Čak i ako se nešto promeni, promeniće se kože, ne ćud. 
            <br><br>
            Sistem se jedino može pobediti kontriranjem iluziji koju nameće. Tako, dok drugi jure brojke i pristaju na sve kako bi ih sustigli, ti gradiš ono što se najviše ceni: karakter, znanje, energiju i dostojanstvo. I da, to ljudi prepoznaju. I debelo plaćaju. Misliš da su ruke majstora sve skuplje zato što je cena materijala sve viša? Ne. Ruka majstora je sve skuplja zato što sve teže možeš da je nađeš. 
            <br><br>
            Ljudskost je postala retka kao zlato nekad. Mi smo novi “rudnik” vrednosti. I ljudskost je jedina valuta nad kojom država nema monopol. Država ne može da štampa karakter, ne može da oporezuje dostojanstvo, ne može da kontroliše autentičnost. Ali sve to može da zapečati. Kako? Kroz Digital ID. Kad državi daš sve podatke o sebi, daješ joj i moć da te "isključi" iz sistema. Digital ID je savremeni pečat. Ne na kovanici. Ne na papiru. Nego na čoveku. Onog trenutka kada čovek pristane na to ili, još gore – onog trenutka kada poveruje državi, tog trenutka država osvaja monopol nad vrednošću – ovaj put ne nad novcem, nego nad čovekom.
            <br><br>

        </p>

        <blockquote>
            Vrednost više nije težina u našim rukama ili vera u našim dušama, već ljudskost prema drugim ljudima. Interesovanje za zlato nestaje. Vera u papir se cepa. I brojke gube centar pažnje. Zašto? Zato što su ljudi posle vekova pohlepe i opsesije konačno osetili glad za nečim dubokim, čistim i stvarnim. Otuda tolika potreba za smenjivanjem postojećih vlada i korumpiranih političara. Otuda tolika potreba da pronađemo odanog prijatelja, poštenu ženu ili veštog majstora. Osim toga, otuda tolika osetljivost čak i prema životinjama. Nije to moda. Već odraz promene percepcije vrednosti. Čovek je sit tehnologije, laži i površnosti – zato sada u živim bićima traži vrednosti koje su dugo čučale u senci novca. Prave vrednosti poput iskrenosti, lepote, odanosti i znanja traži tamo gde su oduvek bile – u ljudima, životinjama i prirodi. Međutim, niko od nas ne sme da zaboravi da smo i mi mesta na kome neko traži pravu vrednost.
        </blockquote>

        <p class="summary">
            05.10.2025
        </p>

<div class="end-post">
    <div class="tekst" data-id="najveca-prevara">
        <div class="reactions">
            <button class="likeBtn" style="border-right: 1px solid gray;">
                <img src="../slike/like.png" alt="Like" class="emoji">
                <div class="count">0</div>
            </button>

            <button class="dislikeBtn">
                <img src="../slike/dislike.png" alt="Dislike" class="emoji">
                <div class="count">0</div>
            </button>
        </div>
    </div>

    <div class="social-links">
        <a href="#" class="share-facebook" style="color:#4267B2; margin:0 5px;">
            <i class="fab fa-facebook"></i>
        </a>

        <a href="#" class="share-twitter" style="color:#1E3050; margin:0 5px;">
            <i class="fa-brands fa-x-twitter"></i>
        </a>

        <a href="#" class="share-linkedin" style="color:#0A66C2; margin:0 5px;">
            <i class="fab fa-linkedin"></i>
        </a>
    </div>

</div>
</div>

<button id="scrollToTopBtn"></button>
</main>

<div class="navigation">
    <p>
        Prethodni post:
        <br>
        <a href="dominantni-potcinjeni.html">Dominantni i potčinjeni</a>
    </p>
</div>

    <footer>
        
    </footer>

<script src="../main.js" defer></script>
</body>
</html>


